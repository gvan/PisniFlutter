[{"id":1498,"title":"Виростеш Ти Сину вирушиш в Дорогу","text":"Виростеш ти, сину, вирушиш в дорогу,\nВиростуть з тобою приспані тривоги.\nЗа тобою завжди будуть мандрувати      |\nОчі материнські і білява хата.         | (2)\n\nІ якщо впадеш ти на чужому полі,\nПрийдуть з України верби і тополі.\nСтануть над тобою, листям затріпочуть, |\nТугою прощання душу залоскочуть.       | (2)\n\nМожна вибрать друга і по духу брата,\nЛиш не можна, сину, матір вибирати.\nМожна все на світі вибирати, сину,     |\nВибрати не можна тільки Батьківщину.   | (2)\n____________________________________________\n\nЛЕБЕДІ МАТЕРИНСТВА*\n\nМріють крилами з туману лебеді рожеві,\nСиплють ночі у лимани зорі сургучеві.\n\nЗаглядає в шибку казка сивими очима,\nМатеринська добра ласка в неї за плечима.\n\nОй біжи, біжи, досадо, не вертай до хати,\nНе пущу тебе колиску синову гойдати.\n\nПрипливайте до колиски, лебеді, як мрії,\nОпустіться, тихі зорі, синові під вії.\n\nТемряву тривожили криками півні,\nТанцювали лебеді в хаті на стіні,\n\nЛопотіли крилати і рожевим пір'ям,\nЛоскотали марево золотим сузір'ям.\n\nВиростеш ти, сину, вирушиш в дорогу,\nВиростуть з тобою приспані тривоги.\n\nУ хмельні смеркання мавки чорноброві\nЖдатимуть твоєї ніжності й любові.\n\nБудуть тебе кликать у сади зелені\nХлопців чорночубих диво-наречені.\n\nМожеш вибирати друзів і дружину,\nВибрати не можна тільки Батьківщину.\n\nМожна вибрать друга і по духу брата,\nТа не можна рідну матір вибирати.\n\nЗа тобою завше будуть мандрувати\nОчі материнські і білява хата.\n\nІ якщо впадеш ти на чужому полі,\nПрийдуть з України верби і тополі.\n\nСтануть над тобою, листям затріпочуть,\nТугою прощання душу залоскочуть.\n\nМожна все на світі вибирати, сину,\nВибрати не можна тільки Батьківщину.","author":"Василь Симоненко","views":146087},{"id":1499,"title":"Не моя!..","text":"Ну скажи, хіба не фантастично,\nЩо у цьому хаосі доріг\nПід суворим небом, небом вічним,\nЯ тебе зустрів і не зберіг?..\nТи і я – це вічне, як і небо,\nДоки мерехтітимуть світи!..\nБуду я приходити до тебе\nІ до інших йтимуть горді ти!..\n\nПриспів:\nЯк все буденно, як все звично - |\nСкільки раз це бачила Земля!    |\nАле ми з тобою, ми не вічні,    |\nМи з тобою - просто ти і я...   | (2)\n\nНу скажи, хіба це не печально,\nЩо життя без гриму і прикрас\nРозкидало штормом п'ятибальним\nНаші сни так само, як і нас...\nДоля часто є несправедлива,\nТам і тут, так само, як і скрізь.\nЯкось буду я, ти будь щаслива, -\nНам з тобою більше не зійтись!..\n\nПриспів. (2)\n\nІ тому для мене так трагічно\nТе, що ти чиясь, а не моя!..\nІ тому для мене так трагічно\nТе, що ти чиясь, а не моя!..","author":"Олександр Положинський","views":36148},{"id":1500,"title":"Ти на землі - Людина","text":"Ти знаєш, що ти — людина?\nТи знаєш про це чи ні?\nУсмішка твоя — єдина,\nМука твоя — єдина,\nОчі твої — одні.\n\nБільше тебе не буде.\nЗавтра на цій землі\nІнші ходитимуть люди,\nІнші кохатимуть люди —\nДобрі, ласкаві й злі.\n\nБо ти на землі — людина,\nІ хочеш того чи ні —\nУсмішка твоя — єдина,\nМука твоя — єдина,\nОчі твої — одні.\n\nСьогодні усе для тебе —\nОзера, гаї, степи.\nІ жити спішити треба,\nКохати спішити треба —\nГляди ж не проспи!\n\nБо ти на землі — людина,\nІ хочеш того чи ні —\nУсмішка твоя — єдина,\nМука твоя — єдина,\nОчі твої — одні.","author":"Василь Симоненко","views":19403},{"id":1501,"title":"Задивляюсь у твої зіниці","text":"   Задивляюсь   у твої зіниці\n   Голубі, тривожні, ніби рань.\n   Крешуть з них червоні блискавиці\n   Революцій, бунтів і повстань.\n\nПриспів:\nУкраїно! Ти моя молитво!\nУкраїно!   Моя розпуко вікова!\n   Гримотить над світом люта битва\n   За твоє життя, твої права.\n\nОдійдіте, недруги лукаві,\nДрузі, зачекайте на путі.\nМаю я святе синівське право\nЗ матір'ю побуть на самоті.\n\nПриспів.\n\nХай палають хмари світанкові,\nХай сичать образи – все одно\nЯ проллюся крапелькою крові\nНа твоє священне знамено.\n\nПриспів.","author":"Василь Симоненко","views":10071},{"id":1502,"title":"Задивляюсь у твої зіниці ","text":"\n   Задивляюсь   у твої зіниці\n   Голубі, тривожні, ніби рань.\n   Крешуть з них червоні блискавиці\n   Революцій, бунтів і повстань.\n\nПриспів:\nУкраїно! Ти моя молитво!\nУкраїно!   Розлуко вікова! *\n   Гримотить над світом люта битва\n   За твоє життя, твої права.\n\nОдійдіте, недруги лукаві,\nДрузі, зачекайте на путі.\nМаю я святе синівське право\nЗ матір'ю побуть на самоті.\n\nПриспів.\n\nХай палають хмари світанкові,\nХай сичать образи - все одно\nЯ проллюся крапелькою крові\nНа твоє священне знамено.\n\nПриспів.","author":"Василь Симоненко","views":8752},{"id":1503,"title":"Український лев","text":"1.\nБубнявіють думки, проростають словами,\nЇх пагіння бринить у завихренні днів -\nЦілий тиждень живу і ходжу між левами,   |\nНедаремно ж і місто взивається - Львів.  |(2)\n\n2.\nЄ міста - ренеґати, є просто байстрята,\nЄ леви, що мурликають, наче коти,\nБожевільно байдуже облизують ґрати,      |\nЩе й пишаються з власної сліпоти.        |(2)\n\n3.\nАле думать про них я сьогодні не хочу,\nБо мені, видно, трішечки повезло -\nЯ побачив у Львові Шашкевича очі,        |\nКривоносові плечі й Франкове чоло.       |(2)\n\n4.* \nЕпіцентре моїх радощів і надій,\nВибухає душа, — я тебе розумію,          |\nАле, Львове, хоч трішки мене розумій!    |(2)\n\n5.** \nЯ до тебе прийшов із захопленням сина \nОд степів, де Славута легенди снує,\nЩоби серце твоє одчайдушно левине        |\nКраплю сили вдихнуло у серце моє.        |(2)\n__________________________________________\nАкорди:***\nВступ: \n\nБубняві_ ють думки, пророста_ ють словами\nЇх пагіння бринить у завихренні днів -\nЦілий тиждень живу і ходжу між левами,  |(2)\nНедаремно ж і місто взивається Львів.   |","author":"Василь Симоненко","views":6946},{"id":1504,"title":"Ти і Я","text":"Ну скажи - хіба не фантастично,\nЩо у цьому хаосі доріг\nПід суворим небом,          |\nНебом вічним,               |(2)\nЯ тебе зустрів і не зберіг! |\n\n\nТи і я - це вічне, як і небо.\nДоки мерехтітимуть світи,\nБуду Я приходити до Тебе,   |\nІ до інших йтимуть          |(2)\nГорді Ти.                   |\n\n\nЯк це все буденно!\nЯк це звично!\nСкільки раз це бачила Земля!\nАле ми з тобою...\nМи не вічні,\nМи з тобою просто - ти і я...\nІ тому для мене так трагічно\nТе, що ти чиясь, а не моя.|(3)","author":"Василь Симоненко","views":6859},{"id":1505,"title":"Похід козаків","text":"   Що ярами глибокими,   степом та лісами, \n   Йшли козаки проти хана – блискали списами. \nГей, іржали дикі коні – вороні, булані. \n   Майоріли короговки...\n   Майоріли короговки у густім тумані. \n\nПопереду на баскому, на коні гарячім\nЇхав славний Конашевич – кошовий козачий.\nЙшли бити татарина, табуни займати, \nІ гриміло над степами, \n             і ревіло над степами грізне:\n\nПриспів:\nОй гай, мати, ой гай, мати, гай, широкі ниви. \nПідем в гості к бусурману –  натворимо дива. \nОй гай, мати, ой гай, мати, гай, та не загайся. \n   Не весілля, а поминки...\n   Не весілля, а поминки відправлять збирайся. \n\nТа не плач ти над труною, не зітхай тяженько.\nКраще в пісню свою тугу вилий, стара ненько.\nЩоби слава наша в пісні линула світами.\nЩоб гордилась Україна... \nЩоб гордилась Україна нами, козаками.\n\nПриспів.","author":"Василь Симоненко","views":6220},{"id":1506,"title":"Ображайся на мене","text":"Ображайся не мене, як хочеш,\nЗневажай, ненавидь мене\nВсе одно я люблю твої очі\nІ волося твоє сумне.\n\nХай досада чи гнів жевріє,\nХай до сліз я тебе озлю\nТи для мене не тільки мрія,\nЯ живого тебе люблю.\n\nДля кохання в нас часу мало,\nДля мовчання – у нас віки.\nВсе віддала б, що жить осталось,\nЗа гарячий дотик руки.\n\nОбражайся на мене, як хочеш,\nІ презирством убий мене\nВсе одно я люблю твої очі\nІ волося твоє сумне.","author":"Василь Симоненко","views":3807},{"id":1507,"title":"Я тобі галантно не вклонюся","text":"\n  Я тобі галантно не вклонюся,\n  Комплімента зроду не зліплю,\n  Тільки в очі ніжні задивлюся,\n  В них свою тривогу утоплю.\n  Тільки в очі ніжні задивлюся,\n  В них свою тривогу утоплю.\n\n  І коли химерною габою\n  Спеленає землю довга ніч,\n  Довго серце тужить за тобою,\n  Довго сон мені не йде до віч.\n  Довго серце тужить за тобою,\n  Довго сон мені не йде до віч.\n\n\n  Довго білі таємничі крила\n  Обвивають маревом видінь,\n  І стоїш ти, крихітна і мила,\n  І прозора, мов ранкова тінь.\n  І палають, наче стиглі вишні,\n  Владно підкоряючи собі,\n  Губи неціловані і грішні,\n  Очі божевільно голубі.\n\n\n","author":"Василь Симоненко","views":3726},{"id":1508,"title":"Нема землі такої як у нас","text":"І\nЯ не бував за дальніми морями,\nЧужих доріг ніколи не топтав –\nВ своїм краю під буйними вітрами\nЩасливий я і вільний виростав.\nМене ліси здоров'ям напували,\nКоли бродив у їхній глущині,\nМені поля задумливо шептали\nСвої нічим не співані пісні\n\nІІ\nКоли не вмів ще й букваря читати,\nХодив, як кажуть, пішки під столом,\nЛюбить людей мене навчила мати\nІ рідну землю, щоб там не було\nЧужих країв ніколи я не бачив\nПринад не знаю їхніх і окрас\nТа вірю серцем щирим і гарячим\nНема землі такої, як у нас.\n\nРечитатив:\nНе шкодуй добра мені, людині,\nЩастя не жалій моїм літам –\nВсе одно ті скарби по краплині\nЯ тобі закохано віддам\n\nПриспів:\nЧужих країв ніколи я не бачив\nПринад не знаю їхніх і окрас\nТа вірю серцем щирим і гарячим\nНема землі такої, як у нас.","author":"Василь Симоненко","views":3514},{"id":1509,"title":"Не вір мені, бо я брехать не вмію","text":"Не вір мені, бо я брехать не вмію,\nНе жди мене, бо я і так прийду.\nЯ принесу тобі свою надію,\nА подарую смуток і біду.\n\nСлова ясні, лише мені відомі,\nУ бурмотіння скучне переллю,\nСвою усмішку у холодній втомі\nБездумно, безголово утоплю.\n\nІ буду нерозумно обридати,\nІ недоречно скиглити чомусь,\nАле, як треба буде заридати,\nЯ гомерично, тупо засміюсь.\n\nНе вір мені, бо я брехать не вмію,\nНе жди мене, бо я і так прийду,\nЯ принесу тобі свою надію,\nА подарую смуток і біду...","author":"Василь Симоненко","views":3332},{"id":1510,"title":"Найогидніші очі порожні","text":"Найогидніші очі порожні,\nНайгрізніше мовчить гроза,\nНайнікчемніші дурні вельможні,\nНайпідліша брехлива сльоза...\n\nПриспів:\nАле правди в брехні не розмішуй,\nНе ганьби все підряд без пуття,\nБо на світі той наймудріший,\nХто найдужче любить життя!\n\nНайпрекрасніша мати щаслива,\nНайсолодші кохані вуста,\nНайчистіша душа незрадлива,\nНайскладніша людина проста...\n\nПриспів.","author":"Василь Симоненко","views":2704},{"id":1511,"title":"Українська мелодія","text":"Довго тужить сумна бандура\nПро діла у старій сивині,\nІ якусь невідому зажуру\nНавіває та пісня мені.\n\nПриспів:\nА навкруг порубані\nДосинають сни,\nІ далеко бубони\nКличуть до війни.\n\nНе мелодія - збурена рана,\nНе слова, а безжальні голки,\nТільки бачу не сині лимани\nІ не горді козацькі полки.\n\nПриспів.\n\nА ввижається - там, біля шляху,\nНа потоптаній кіньми траві\nЖирний ворон, мов чорна папаха,\nНа козацькій сидить голові.\n\nПриспів.","author":"Василь Симоненко","views":2691},{"id":1512,"title":"Любов","text":"Дзвенять німою тугою ліси,\nКоли їх ніч тремтлива обнімає\nІ від очей у ревності ховає\nПринади їх первісної краси.\n\nБринять живою радістю ліси,\nЯк ранок спалахне на небокраї,\nЯк сонце огняне завісу піднімає\nІз їх первісної і чистої краси.\n\nМені здається,- може, я не знаю,-\nБуло і буде так у всі часи:\nЛюбов, як сонце, світу відкриває\nБезмежну велич людської краси.\n\nІ тому світ завжди благословляє\nІ сонце, що встає, і серце, що кохає.","author":"Василь Симоненко","views":2668},{"id":1513,"title":"Спади мені дощем на груди","text":"Спади мені дощем на груди,\nПустелю-душу ороси.\nЯ стану жить, я мріять буду, |\nЯк мріють ранками ліси.      | (2)\n\nКоли салютами-громами\nГуркоче небо на весні,\nТоді ти спокою ні грама      |\nНе дай воскреслому мені.     | (2)\n\nЯкщо ж ти хмара, а без грому,\nЯкщо ж ти буря без води -\nПливи у далеч невідому,      |\nА душу збоку обійди!         | (2)\n\nСпади мені дощем на груди,\nПустелю-душу ороси.\nЯ стану жить, я мріять буду, |\nЯк мріють ранками ліси.      | (2)\n\nЯк мріють ранками ліси...","author":"Василь Симоненко","views":2541},{"id":1514,"title":"У душі моїй","text":"Уві сні прийду на пів ночі знову,\nШлях мені вкаже сум, а може сама?\nЛиш слова ні про що шепчу,\nВіднімає мову, не питай у мене хто я.\nУ душі моїй місця немає туманам,\nУ душі моїй сонце червоне буя\nІ регоче й гримить голубим океаном\nНерозтрачена радість моя.\n\nПриспів:\nУ душі моїй шторми і грізні прибої,\nІ тривога, мов хмара грозова, встає.\nЯ вродливий з тобою, розумний з тобою,\nУ тобі моя ніжність і серце моє!\nСерце моє! Серце моє! Серце моє!\n\nОблягли нас тумани, у їхньому клоччі\nПіднімаються сумніви, мов комиші.\nТи не бійся дивитись в мої розтривожені очі,\nОчі — вікна моєї душі!\n\nПриспів.","author":"Василь Симоненко","views":2249},{"id":1515,"title":"Як мені даровано багато","text":"Скільки б не судилося страждати,\nВсе одно благословлю завжди\nДень, коли мене родила мати\nДля життя, для щастя, для біди.\n\nДень, коли мої маленькі губи\nВперше груди мамині знайшли,\nДень, що мене вперше приголубив\nЛаскою проміння із імли.\n\nЯк мені даровано багато,\nСкільки в мене щастя, чорт візьми!\nНа землі сміятись і страждати,\nЖити і любить поміж людьми!","author":"Василь Симоненко","views":2231},{"id":1516,"title":"Грудочка землі","text":"Ще в дитинстві я ходив у трави,\nВ гомінливі, трепетні ліси,\nДе дуби мовчали величаво\nУ краплинах ранньої роси.\nБігла стежка вдалеч і губилась,\nА мені у безтурботні дні\nНазавжди, навіки полюбились\nНіжні і замріяні пісні.\n\nБо Вкраїна за усіх нас дбає,\n(Бо вона одна за всіх нас дбає),\nНам дає і мрії, і слова,\nСилою своєю напуває,\nЛаскою своєю зігріва.\nЗ нею я ділити завжди буду\nРадощі, турботи і жалі,\nБо у мене стукотить у грудях\nГрудочка любимої землі...\n\nВ піснях дзвеніло щастя непочате,\nРадість невимовна і жива,\nКоли їх виводили дівчата,\nЯк ішли у поле на жнива.\nТі пісні мене найперше вчили\nПоважати труд людський і піт,\nШанувать Вітчизну мою милу,\nБо вона одна на цілий світ.","author":"Василь Симоненко","views":2098},{"id":1517,"title":"Ти у кожному диханні","text":"Я не помру від розпачу і муки,\nЛиш в одинокій ночі навесні\nВсе будуть сниться милі, теплі руки\nІ оченята сині і ясні.\n\nПриспів:\nІ будеш ти у кожному диханні,\nІ будеш ти навіки при мені\nГасить зірки очима на світанні,\nПалить мене в безжальному вогні.\n\nІ буду ждати кожної години\nВ далекому чи близькому краю,\nОдну тебе, тебе єдину,\nМаленьку милу дівчинку мою.\n\nПриспів. (2)\n\nІ будеш ти...","author":"Василь Симоненко","views":2082},{"id":1518,"title":"Є в коханні і будні, і свята","text":"Є в коханні і будні, і свята,\nЄ у ньому і радість, і жаль,\nБо не можна життя заховати\nЗа рожевих ілюзій вуаль.\n\nІ з тобою було б нам гірко,\nОбіймав би нас часто сум,\nІ, бувало б, тремтіла зірка\nУ тумані тривожних дум.\n\nАле певен, що жодного разу\nУ вагання і сумнівів час\nДріб'язкові хмарки образи\nНе закрили б сонце від нас.\n\nБо тебе і мене б судила\nНе образа, не гнів - любов.\nВ душі щедро вона б світила,\nОновляла їх знов і знов.\n\nУ мою б увірвалася мову,\nЩоб сказати в тривожну мить:\nНенаглядна, злюща, чудова,\nЯ без тебе не можу жить!..","author":"Василь Симоненко","views":2006},{"id":1519,"title":"Тиша і грім","text":"Довго спали вітри у ярах на припоні,\nДовго тиша гнітюча полями повзла,\nІ стояли дерева німі на усонні.\nЗнемагала в пилюці вечірня імла.\n\nІ на трави не бризнули роси, мов перли,\nЯк рум'янець густий раннє небо залив.\nІ здавалось – життя задрімало, завмерло,\nЗаблукало в безмежжі неміряних нив.\n\nІ здавалось – нема ні початку, ні краю\nЦій нудоті німій і нудній німоті...\nНайстрашніше, мабуть тільки тиша карає,\nКоли поруч з тобою повзе по житті.\n\n\nТа звелася з-за лиману\nХмара темно-сиза,\nПолоснули ятагани-\nБлискавки – донизу.\n\nІ вітри на перепутті\nЗагриміли цепом,\nРозірвали свої пута\nІ помчали степом.\n\nІ озвалися долини\nГомоном знайомим,\nІ упала на коліна\nТиша перед громом.\n\nІ земля впилась водою,\nМов живою кров'ю\nІ обнявся сміх з журбою,\nНенависть – з любов'ю...\n\nГей, почуйте, добрі люди,\nЗаздрить мені треба:\nГрім ударив мені в груди,\nГрім з ясного неба.","author":"Василь Симоненко","views":1982},{"id":1520,"title":"Україні","text":"Коли крізь розпач випнуться надії\nІ загудуть на вітрі степовім,\nЯ тоді Твоїм ім'ям радію\nІ сумую іменем Твоїм!\n\nКоли грозує далеч неокрая\nУ передгроззі дикім і німім,\nЯ Твоїм ім'ям благословляю,\nПроклинаю іменем Твоїм!\n\nКоли мечами злоба небо крає\nІ крушить твою вроду вікову,\nЯ тоді з Твоїм ім'ям вмираю\nІ в Твоєму імені живу!\n\nКоли крізь розпач випнуться надії\nІ загудуть на вітрі степовім,\nЯ тоді Твоїм ім'ям радію\nІ сумую іменем Твоїм!\n\nЯ тоді Твоїм ім'ям радію\nІ сумую іменем Твоїм...","author":"Василь Симоненко","views":1930},{"id":1521,"title":"Розвели нас дороги","text":"Розвели нас\nДороги похмурі,\nІ немає жалю\nЙ гіркоти,\nТільки часом\nУ тихій зажурі\nВипливаєш\nЗ-за обрію ти.\n\nТільки часом\nУ многоголоссі,\nВ суєті поїздів\nІ авто\nСпалахне\nТвоє біле волосся,\nСірі очі\nІ каре пальто...\n\nСірі очі\nІ каре пальто...","author":"Василь Симоненко","views":1923},{"id":1522,"title":"Де зараз ви, кати мого народу?","text":"Де зараз ви, кати мого народу?\nДе велич ваша, сила ваша де?\nНа ясні зорі і на тихі води\nВже чорна ваша злоба не впаде.\n\nНарод росте, і множиться, і діє\nБез ваших нагаїв і палаша.\nПід сонцем вічності древніє й молодіє\nЙого жорстока й лагідна душа.\n\nНарод мій є! Народ мій завжди буде!\nНіхто не перекреслить мій народ!\nПощезнуть всі перевертні й приблуди,\nІ орди завойовників-заброд!\n\nВи, байстрюки катів осатанілих,\nНе забувайте, виродки, ніде:\nНарод мій є! В його волячих жилах\nКозацька кров пульсує і гуде!","author":"Василь Симоненко","views":1905},{"id":1523,"title":"Море радості","text":"Я із надій будую човен,\nІ вже немовби наяву\nЗ тобою, ніжний, срібномовен,\nПо морю радості пливу.\n\nІ гомонять навколо хвилі,\nЗ бортів човна змивають мох,\nІ ми з тобою вже несилі\nБуть нещасливими удвох.\n\nІ ти ясна, і я прозорий,\nІ душі наші мов пісні,\nІ світ великий, неозорий\nНалежить нам - тобі й мені.\n\nО, море радості безкрає,\nЧи я тебе перепливу?\nЯкби того, що в мріях маю,\nХоч краплю мати наяву.","author":"Василь Симоненко","views":1873},{"id":1524,"title":"Simonenko","text":"Як хороше радіти без причини,\nКоли на місто сутінь опада.\nІ чується як тихо, безупинно\nДзюрчить у стоки весняна вода.\n\nІ сну нема, і спокою немає,\nІ відчаю, і певності нема.\nТебе ж у далеч владно закликає\nНапоєна надіями пітьма.\n\nІ хочеться всю землю обійняти,\nІти шукать нечуваних пригод.\nО, скільки музики натхненної багато\nУ шумі каламутних вод.\n\nО, скільки музики натхненної багато\nУ шумі каламутних вод.\nУ шумі каламутних...","author":"Василь Симоненко","views":1780},{"id":1525,"title":"Суперники","text":"Вітер пісню співав стоголосо,\nАле раптом в екстазі німім\nЗупинивсь біля тебе і млосно\nЗазітхав у волоссі твоїм.\nІ підслухали зорі і трави,\nІ підслухали ріки й мости,\nЯк шептав тобі вітер ласкаво:\n\"Я такої не бачив, як ти...\nХочеш — хмари для тебе розвію?\nХочеш — землю в дощах утоплю?\nТільки дай мені крихту надії,\nТільки тихо шепни — люблю...\"\nХочеш — хмари для тебе розвію?\nХочеш — землю в дощах утоплю?\nТільки дай мені крихту надії,\nТільки тихо шепни — люблю...\"\n\nПриспів:\nЯ так кохаю її...\nЯ так кохаю її...\nЯ так кохаю її...\nЯ так кохаю...\n\nІ хоч ти не сказала нічого,\nБо не слухала вітрових слів,\nВін, забувши солодку знемогу,\nРозганяти хмарки полетів.\nА як глянуло сонце із неба\nЧерез сині зіниці ніш,\nЗакохалося сонце у тебе,\nЗасіяло іще ясніш.\nВітер в небі за хмарами гониться\nІ про тебе складає пісні,\nПочалася у сонця безсонниця —\nІ подовшали раптом дні.\nІ обоє тобі заходились\nГоворити у всякий час:\n\"Ми по вуха в тебе влюбились,\nУсміхнися ж хоч раз до нас...\"\n\nПриспів.\n\nТож послухайте, сонце і вітре!\nПерестаньте скиглить на мить!\nМаю річ я до вас нехитру,\nВи послухайте, помовчіть.\nЯ б хотів, щоб мені ви сказали\nБез брехні, без ридань і виття:\nСкільки раз ви уже кохали\nЗа своє безконечне життя?\nУ скількох у волоссі мліли,\nУ скількох іще будете мліть?\nВи всіх разом так не любили,\nЯк одну її треба любить!\nЯ для неї хмар не розвію\nІ дощами землі не заллю.\nІ хвалитись, як ви, не вмію,\nАле я її дужче люблю.\n\nПриспів.\n\nТе, що кидали ви, як намисто,\nМіліонам красунь до ніг,\nЯ в душі недоторкано чистим\nДля одної для неї зберіг.\nТе, що кидали ви, як намисто,\nМіліонам красунь до ніг,\nЯ в душі недоторкано чистим\nДля одної для неї зберіг.\n\nПриспів.","author":"Василь Симоненко","views":1776},{"id":1526,"title":"Вітер","text":"Виє вітер, довго виє,\nНавіть слухать обрида,\nХодить байда споконвічний\nТа у вікна загляда.\nНу чому б тобі ,приблудо,\nНе заснути уночі,\nНе погріть старечі кості\nВ димарі, чи на печі?\n\nЯ не сплю - мені й не диво:\nЯ ж не вітер - чоловік,\nПомитарствую, поб'юся\nТа й засну колись на вік.\nАле ж я не спати - жити!\nЖить і мріяти люблю -\nЧерез це у довгі ночі\nНе вилежуюсь, не сплю.\n\nНу вгамуйся, клятий вітре,\nНе стогни та не кричи,\nУ моє вкладайся ліжко\nІ за мене там поспи,\nІ зітха тужливо вітер,\nКулаками в шибки б'є: -\nІ мені, - кричить, -\nКохання також спати не дає.\n\nЯ давно про зірку мрію,\nСвітлу зіроньку одну,\nАле як не дму, не вію,\nА до неї не сягну.\nТож ходжу я в довгі ночі\nТа зітхаю знов і знов,\nЇй пісні сумні складаю\nПро сумну мою любов.","author":"Василь Симоненко","views":1751},{"id":1527,"title":"Не жартуй наді мною","text":"Пригадаю усе до слова,\nДо зітхання згадаю все,\nІ мене в недосяжне знову\nХвиля спогадів понесе.\nТо наївні, а то суворі,\nСколихнуть вони спокій мій,\nА за ними в холодне море\nРушить човен моїх надій.\nОй, ті плавання невеселі\nЯк від правди себе втаю?\nРозіб'ється човен об скелі,\nОб гранітну байдужість твою.\nВмийся сонцем у щиру мову,\nУ думок моїх течію.\nЯ люблю твої губи і брови,\nІ поставу, і вроду твою.\n\nПриспів:\nНе жартуй наді мною,\nБудь ласка...\nІ, говорячи, не мовчи.\nНащо правді словесна маска?\nТи мовчанням мені кричи!\n\nІ без слів я усе розумію,\nЩо сказати маєш мені,\nТа в мовчанні живе надія,\nНе почути жорстоке \"Ні!\".\nОбражайся на мене як хочеш,\nЗневажай, не навидь мене -\nВсе одно я люблю твої очі\nІ волосся твоє сумне.\nДля кохання в нас часу мало,\nДля мовчання - у нас віки.\nВсе віддав би, що жить осталось,\nЗа гарячий дотик руки.\n\nПриспів.\n\nНе жартуй наді мною!..","author":"Василь Симоненко","views":1651},{"id":1528,"title":"Брама","text":"Дикими, незнаними речами\nМарить брама у тривожнім сні,\nДе сторожа брязкає ключами\nІ блистять ворота захисні.\nПривиди з кривавими мечами\nУ накидках темних, ніби ніч,\nГраються безформними м'ячами –\nГоловами, знесеними з пліч!\n\nПриспів:\nО, брама, пусти мене!\nО, брама не омине!\n\nКров стіка під флегматичні мури,\nЗойки захололи на губах,\nСотні літ тортура і наруги\nМертвих повертають у гробах.\nІ не бачить місто в ніч похмуру,\nЩо сторожа вже не при мечах,\nНову жертву кидає до муру\nЗ тряпкою брудною на очах.\n\nПриспів.\n\nДикими, незнаними речами\nМарить брама у тривожнім сні,\nДе сторожа брязкає ключами\nІ блистять ворота захисні...","author":"Василь Симоненко","views":1643},{"id":1529,"title":"Моя вина","text":"Над лісом дим підвівся по спіралі\nІ ти зажурена застигла у вікні,\nНа віях сльози і осінні далі  |\n\nПро те як двоє молодих, зелених\nПалку любов зустріли у маю,\nТа через гордість і уперті вдачі\nЗгубили щастя й молодість свою...\n\nНа серці в мене жмуток болю й муки\nТа й ти вже бачу каєшся сповна,\nІ я кладу тобі на плечі руки\nІ говорю: \"Пробач, моя вина...\"","author":"Василь Симоненко","views":1639},{"id":1530,"title":"Україно моя!","text":"Я закоханий палко, без міри,\nУ небачену вроду твою!\nВсе, що в серці, натхненне і щире\nЯ тобі віддаю!\n\nПриспів:\nКожну хвилю і кожну днину\nГріє душу твоє ім'я,\nНенаглядна, горда, єдина,\nУкраїно моя!\n\nТи дала мені радісну вдачу,\nКров гарячу пустила до жил!\nЯ без тебе нічого не значу,\nНіби птиця без крил...\n\nПриспів.","author":"Василь Симоненко","views":1477},{"id":1531,"title":"Моя мова","text":"Все в тобі з'єдналося, злилося –\nЯк і поміститися в одній! –\nШепіт зачарований колосся,\nПоклик із катами на двобій.\n\nТи даєш поету дужі крила,\nЩо підносять правду в вишину,\nВченому ти лагідно відкрила\nМудрості людської глибину.\n\nІ тобі рости й не в'януть зроду,\nКвітувать в поемах і віршах,\nБо в тобі – великого народу\nНіжна і замріяна душа.","author":"Василь Симоненко","views":1462},{"id":1532,"title":"Можна","text":"Можна вірить другові чи милій,\nМарить наяву чи уві сні.\nБілизну червневих ніжних лілій\nЗаплітать букетами в пісні.\n\nМожна жить, а можна існувати,\nМожна думать – можна повторять.\nТа не можуть душу зігрівати\nТі, що не палають, не горять!\n\nЛюди всі по-своєму уперті:\nНародившись, помирає кожний,\nА живуть століття після смерті\nТі, що роблять те, чого \"не можна\".","author":"Василь Симоненко","views":1416},{"id":1533,"title":"Все одно я люблю твої очі","text":"Приспів:\nОбражайся на мене, як хочеш,\nЗневажай, не навидь мене —\nВсе одно я люблю твої очі\nІ волосся твоє сумне...\n\nХай досада чи гнів жевріє,\nХай до сліз я тебе озлю —\nТи для мене не тільки мрія,\nЯ живою тебе люблю!\n\nПриспів.\n\nДля кохання в нас часу мало,\nДля мовчання — у нас віки.\nВсе віддав би, що жить осталось,\nЗа гарячий дотик руки.\n\nПриспів.\n\nВлийся сонцем у щиру мову,\nУ думок моїх течію —\nЯ люблю твої очі і брови,\nІ поставу, і вроду твою!\n\nПриспів.","author":"Василь Симоненко","views":1338},{"id":1534,"title":"Людина","text":"Ти знаєш, що ти людина?\nТи знаєш про це чи ні?\nУсмішка твоя — єдина,\nМука твоя — єдина,\nОчі твої...\nОчі твої...\nОчі твої — одні.\n\nЗавтра тебе не буде\nБільше на цій землі.\nІнші ходитимуть люди,\nІнші кохатимуть люди —\nДобрі, ласкаві...\nДобрі, ласкаві...\nДобрі, ласкаві й злі.\n\nСьогодні усе для тебе —\nОзера, гаї, степи.\nІ жити спішити треба,\nКохати спішити треба —\nГляди ж не проспи...\nГляди ж не проспи...\nГляди ж не проспи!\n\nБо ти на землі — людина,\nІ хочеш того чи ні —\nУсмішка твоя — єдина,\nМука твоя — єдина,\nОчі твої...\nОчі твої...\nОчі твої — одні...","author":"Василь Симоненко","views":1240},{"id":1535,"title":"Вона прийшла","text":"Вона прийшла непрохана й неждана,\nІ я її зустріти не зумів...\nВона до мене випливла з туману\nМоїх юнацьких, несміливих снів...\n\nПриспів:\nПрийшла вона непрохана й неждана,\nЯк сонце засвітило з висоти,\nПрийшла любов непрохана й неждана,\nНу, як мені за нею не піти?..\n\nВона прийшла заквітчана і мила,\nДо мене руки ніжно простягла,\nІ так чарівно й лагідно манила,\nТакою доброю вона була...\n\nПриспів.\n\nПрийшла любов непрохана й неждана\nЯк сонце засвітило з висоти,\nПрийшла любов непрохана й неждана, |\nНу, як мені за нею не піти?..      | (2)\n\nНе піти!?!","author":"Василь Симоненко","views":1115},{"id":1536,"title":"Чарочка","text":"Ти сьогодні знов приліз\nІ зарплату не приніс -\nНализався у компанії.\nНе подумав тільки ти,\nЯк нам місяць протягти\nБез зарплати довгожданої.\n\nПриспів:\nЧарочка, чарочка,\nДітям на кашу нема.\nЧарочка, чарочка -\nБіла чума.\n\nБіс тебе тоді не взяв,\nЯк ти квіти дарував,\nІ не пахло в хаті сваркою,\nА жили, як люди, ми,\nУтішалися дітьми,\nДоки ти не знався з чаркою.\n\nПриспів.","author":"Василь Симоненко","views":1004},{"id":1537,"title":"Нашої заслуги в тім не бачу...","text":"Нашої заслуги в тім не бачу,\nНашої не знаю в тім вини,\nЩо козацьку бунтівливу вдачу\nНам лишили предки з давнини.\n\nНам і те не добавляє слави,\nЩо вони од чужоземних сил\nЗаступили землю кучеряву\nГорами високими могил.\n\nБо коли, закохані в минуле,\nПрокуняєм свій великий час,\nНаша лінь нікого не розчулить,\nСлава ж та відмовиться від нас.\n\nСпогади докучливі, як нежить,\nЩо тій славі принесуть нове?\nТільки тим історія належить,\nХто сьогодні бореться й живе!","author":"Василь Симоненко","views":953},{"id":1538,"title":"Курдському братові","text":"Волають гори, кровію политі,\nПідбиті зорі падають униз:\nВ пахкі долини, зранені і зриті,\nВдирається голодний шовінізм.\nО курде, бережи свої набої,\nАле життя убивців не щади.\nНа байстрюків сваволі і розбою\nКривавим смерчем, бурею впади.\nВеди із ними кулями розмову:\nВони прийшли не тільки за добром,\nПрийшли забрати ім'я твоє, мову,\nПустити твого сина байстрюком.\n\nЗ гнобителем не житимеш у згоді:\nЙому \"понять\", тобі тягнути віз.\nЖиріє з крові змучених народів\nНаш ворог найлютіший – шовінізм.\nВін віроломство заручив з ганьбою,\nВін зробить все, щоби скорився ти.\nО курде! Бережи свої набої –\nБез них тобі свій рід не вберегти.\nНе заколисуй ненависті силу,\nТоді привітність візьмеш за девіз.\nЯк упаде в роззявлену могилу\nОстанній на планеті шовініст.","author":"Василь Симоненко","views":900},{"id":1539,"title":"Я не помру від розпачу і муки","text":"Я не помру від розпачу і муки,\nЛиш в одинокій ночі навесні\nВсе будуть сниться милі, теплі руки |\nІ оченята сині і ясні.              | (2)\n\nІ будеш ти у кожному диханні,\nІ будеш ти навіки при мені\nГасить зірки очима на світанні,     |\nПалить мене в безжальному вогні.    | (2)\n\nІ буду ждати кожної години\nВ далекому чи близькому краю,\nОдну тебе, тебе єдину,              |\nМаленьку милу дівчинку мою.         | (2)","author":"Василь Симоненко","views":417},{"id":1540,"title":"Говорю я з тобою мовчки","text":"Говорю я з тобою мовчки.\nТиша хмарою проплива.\nІ вовтузиться думка, мов квочка,\nВ намаганні родить слова...\n\nТиша важчає. Терпнуть губи,\nТиша репне навпіл ось-ось.\nПрипаду я шалено й грубо\nДо безумства твоїх волось...\n\nУпаде байдужості маска,\nІ сполохана вгледиш ти,\nСкільки в тиші чаїлося ласки,\nСкільки в грубості — теплоти...\n\nНасміються з своєї беззубості\nПрописні допотопні думки,\nДжерелом вдарить ніжність із грубості,\nЗаворкують живі струмки...\n\nЗадихнеться від люті сірість —\nНам на щастя, а їй на зло.\nПоміж нас підведеться щирість\nІ з'єднає наше тепло!","author":"Василь Симоненко","views":375},{"id":1541,"title":"Батьківська нива","text":"Є тисячі доріг, мільйон вузьких стежинок,\nЄ тисячі ланів, але один лиш мій!\nІ що мені робить, коли малий зажинок\nСудилося почать на ниві нерясній?..\n\nЧи викинути серп і йти байдикувати,\nЧи долю проклясти за лютий недорід\nІ до сусід пристать наймитувати\nЗа пару постолів і шкварку на обід?..\n\nТа мушу я іти на рідне поле босим,\nІ мучити себе й ледачого серпа,\nІ падати з утоми на покоси,\nІ спать, обнявши власного снопа.\n\nБо нива це – моя! Тут я почну зажинок,\nБо кращий урожай не жде мене ніде,\nБо тисячі доріг, мільйон вузьких стежинок,\nМене на ниву батьківську веде!..","author":"Василь Симоненко","views":39}]