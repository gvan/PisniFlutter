[{"id":1457,"title":"Боже великий, єдиний","text":"Боже великий, єдиний,\nНам Україну храни,\nВолі і світу промінням\nТи її осіни.\n\nСвітлом науки і знання\nНас, дітей, просвіти,\nВ чистій любові до краю,\nТи нас, Боже, зрости.\n\nМолимось, Боже єдиний,\nНам Україну храни,\nВсі свої даски й щедроти\nТи на люд наш зверни.\n\nДай йому волю, дай йому долю,\nДай доброго світу, щастя,\nДай, Боже, народу\nІ многая, многая літа.","author":"Олександр Кониський","views":293485},{"id":1458,"title":"Сонце низенько","text":"Сонце низенько,\nВечір близенько,\nСпішу до тебе,\nЛечу до тебе,\nМоє серденько!\n\nТи обіщалась\nМене вік любити,\nНі з ким не знаться\nА для мене жити.\n\nСерденько моє,\nКолись ми обоє\nЛюбились вірно,\nЧесно, примірно\n\nОй, як я прийду,\nТебе не застану,\nЗгорну я рученьки\nЗгорну я білії\nТа й нежив стану...","author":"","views":261954},{"id":1459,"title":"Лисичка","text":"Я лисичка, я сестричка\nНе сиджу без діла,\nЯ гусятка пасла,        | (2)\nПолювать ходила\n\nА сьогодні у неділю\nТреба відпочити,\nСвою хатку гарнесенько  | (2)\nТреба прикрасити\n\nА щоб краще, а щоб краще\nБула моя хата,\nПіти треба у гайочок,   | (2)\nКвіточок нарвати.","author":"","views":96028},{"id":1460,"title":"Вічний революціонер","text":"Вічний революціонер —\nДух, що тіло рве до бою,\nРве за поступ, щастя й волю, —\nВін живе, він ще не вмер.\nНі попівськії тортури,\nНі тюремні царські мури,\nАні війська муштровані,\nНі гармати лаштовані,\nНі шпіонське ремесло\nВ гріб його ще не звело.\n\nВін не вмер, він ще живе!\nХоч від тисяч літ родився\nТа аж вчора розповився\nІ о власній силі йде.\nІ простується, міцніє,\nІ спішить туди, де дніє.\nСловом сильним, мов трубою,\nМіліони зве з собою, —\nМіліони радо йдуть,\nБо се голос духа чуть.\n\nГолос духа чути скрізь:\nПо курних хатах мужицьких,\nПо верстатах ремісницьких,\nПо місцях недолі й сліз.\nІ де тільки він роздасться,\nЩезнуть сльози, сум нещастя,\nСила родиться й завзяття\nНе ридать, а добувати,\nХоч синам, як не собі,\nКращу долю в боротьбі.\n\nВічний революціонер —\nДух, наука, думка, воля —\nНе уступить пітьмі поля,\nНе дасть спутатись тепер.\nРозвалилась зла руїна,\nПокотилася лавина,\nІ де в світі тая сила,\nЩоб в бігу її спинила,\nЩоб згасила, мов огень,\nРозвидняющийся день?","author":"Іван Франко","views":77587},{"id":1461,"title":"Стоїть гора високая","text":"А під горою гай, гай, гай\nЗелений гай, густесенький,\nНеначе справ ді  рай.\n\nПід гаєм в'ється річенька,\nЯк скло, вода блищить, блищить,\nДолиною зеленою,\nКуди вона біжить.\n\nКрай берега, у затишку,\nПрив'язані човни, човни,\nТам три верби схилилися,\nМов журяться вони.\n\nЩо пройде красне літечко,\nПовіють холода, холода,\nОсиплеться їх листячко,\nІ понесе вода.\n\nОй, річенько, глубоконько!\nЯк хвилечки твої, твої,\nПробігли дні щасливії,\nІ радощі мої.\n\nДо тебе, люба річенько,\nЩе вернеться весна, весна.\nА молодість не вернеться,\nНе вернеться вона!\n\nСтоїть гора високая,\nЗелений гай шумить, шумить,\nПташки співають голосно,\nІ річенька блищить...","author":"Леонід Глібов","views":75136},{"id":1462,"title":"По діброві вітер виє","text":"По діброві вітер виє,\nГуляє по полю,\nКрай дороги гне тополю     |\nДо самого долу.            | (2)\n\nСтан високий, лист широкий\nМарно зеленіє,\nКругом поле, як те море    |\nШироке, синіє.             | (2)\n\nЧумак іде, подивиться -\nТа й голову схилить;\nЧабан вранці з сопілкою    |\nСяде на могилі.            | (2)\n\nПодивиться - серце ниє:\nКругом ні билини!\nОдна, одна, як сирота      |\nНа чужині, гине.           | (2)","author":"Тарас Шевченко","views":69941},{"id":1463,"title":"Ой я дiвчина Полтавка","text":"А зовуть мене Наталка:\nДівка проста, не красива,    |(2)\nЗ добрим серцем, не спесива. |\n\nКоло мене хлопці в'ються\nА я люблю Петра дуже,        |(2)\nДо других мені байдуже.      |\n\nМої подруги пустують\nА я без Петра скучаю         |(2)\n\nЯ з Петром моїм щаслива,\nЯ Петра люблю душею,         |(2)","author":"Іван Котляревський","views":62168},{"id":1464,"title":"А вже весна","text":"А вже Весна, а вже Красна:\nІз Стріх Вода капле.    |(3)\n\nМолодому Козакові\nМандрівочка пахне.      |(3)\n\nПомандрував Козаченько\nУ Чистеє Поле.          |(3)\n\nЗа ним іде Дівчинонька:\n\"Вернися, Соколе!\"      |(3)\n\n\"Не вернуся - забарюся,\nГордуєш ти мною.        |(3)\n\nБуде ж твоє гордування\nВсе перед тобою\".       |(3)\n\nПомандрував Козаченько*\nЗ Лубен до Прилуки.     |(3)\n\nОй плакала Дівчинонька,\nЗдіймаючи руки.         |(3)","author":"","views":50638},{"id":1465,"title":"Гомоніла Україна","text":"Гомоніла Україна,\nДовго гомоніла,\nДовго, довго кров степами\nТекла-червоніла.\n\nТекла, текла та й висохла,\nСтепи зеленіють;\nДіди лежать, а над ними\nМогили синіють.\n\nТа що з того, що високі?\nНіхто їх не знає,\nНіхто щиро не заплаче,\nНіхто не згадає.\n\nТільки вітер тихесенько\nПовіє над ними,\nТільки роси ранесенько\nСльозами дрібними\n\nЇх умиють.Сонце зійде,\nОсушить, пригріє.\nА онуки?.. Їм байдуже,\nПанам жито сіють.","author":"Тарас Шевченко","views":39656},{"id":1466,"title":"Стоїть гора високая","text":"Стоїть гора високая,\nА під горою гай, гай, гай\nЗелений гай, густесенький\nНеначе справді рай.\n\nПід гаєм в'ється річенька,\nМов скло вона блистить.\nДолиною зеленою,\nКудись вона біжить.\n\nПід берегом у затінку\nПрив'язані стоять човни.\nТри верби там схилилися,\nМов журяться вони.\n\nЯк хороше, як весело\nНа білім світі жить!\nЧого ж у мене серденько\nІ мліє, і болить?\n\nБолить воно та журиться,\nЩо вернеться весна,\nА молодість не вернеться,\nНе вернеться вона!\n\nДо вас ще верби ви мої,\nПовернеться весна.\nА молодість не вернеться,\nНе вернеться вона!","author":"Леонід Глібов","views":36305},{"id":1467,"title":"Коли розлучаються двоє","text":"Коли розлучаються двоє,\nЗа руки беруться вони,\nІ плачуть, і тяжко зітхають,\nБез ліку зітхають сумні.\n\nЗ тобою ми вдвох не зітхали, |\nНіколи не плакали ми,        |\nТой жаль, оті тяжкі зітхання |(2)\nПрийшли до нас згодом самі!  |","author":"","views":22866},{"id":1468,"title":"Садок вишневий коло хати","text":"Садок вишневий коло хати,\nХрущі над вишнями гудуть.\nПлугатарі з плугами йдуть,\nСпівають, ідучи, дівчата,\nА матері вечерять ждуть.\n\nСем'я вечеря коло хати,\nВечірня зіронька встає.\nДочка вечерять подає,\nА мати хоче научати,\nТа соловейко не дає.\n\nПоклала мати коло хати\nМаленьких діточок своїх,\nСама заснула коло їх.\nЗатихло все, тілько дівчата\nТа соловейко не затих.","author":"Тарас Шевченко","views":21398},{"id":1469,"title":"Я коза","text":"Я коза-дереза,\nПівбока луплена,\nЗа три копи куплена,\nТупу, тупу ногами,\nСколю тебе рогами,\nХвостиком замету,\nНіжками затопчу —\nТут тобі й край!","author":"","views":20791},{"id":1470,"title":"Віють вітри","text":"Віють вітри, віють буйні,\nАж дерева гнуться,\nОй як болить моє серце,\nА сльзи не ллються.\n\nТрачу літа в лютім горі\nІ кінця не бачу.\nТільки тоді і полегша,\nЯк нишком поплачу.\n\nНе поправлять сльози щастя,\nСерцю легше буде,\nХто щасливим був часочок,\nПо смерті не забуде...\n\nЄсть же люди, що і моїй\nЗавидують долі,\nЧи щаслива та билинка,\nЩо росте на полі?\n\nЩо на полі, що на пісках,\nБез роси, на сонці?\nТяжко жити без милого\nІ в своїй сторонці!\n\nДе ти, милий, чорнобривий?\nДе ти? Озовися!\nЯк я, бідна, тут горюю,\nПрийди подивися.\n\nПолетіла б я до тебе,\nТа крилець не маю,\nЩоб побачив, як без тебе\nЗ горя висихаю.\n\nДо кого я пригорнуся,\nКоли тепер того нема,\nЯкий мене любить?","author":"Іван Котляревський","views":17193},{"id":1471,"title":"Мені однаково чи буду","text":"Мені однаково чи буду\nЯ жить в Україні чи ні\nЧи хто згадає чи забуде\nМене в снігу на чужині\nОднаковісінько мені\n\nВ неволі виріс меж чужими\nІ не оплаканий своїми\nВ неволі плачучи умру\nІ все з собою заберу\nМалого сліду не покину\nНа нашій славній Україні\nНа нашій не своїй землі\n\nІ не пом'яне Батько з Сином\nНе скаже Синові молись\nМолися Сину за Вкраїну\nЙого замучили колись\n\nМені однаково чи буде\nТой син молитися чи ні...\n\nТа не однаково мені\nЯк Україну злії люде\nПрисплять лукаві і в огні\nЇї окраденую збудять...\n\nОх не однаково мені","author":"Тарас Шевченко","views":14971},{"id":1472,"title":"Подолянка","text":"Десь тут була Подоляночка\nДесь тут була Молодесенька\nТут Вона впала до Землі припала \nТут Вона впала до Землі припала \n\nОй встань ой встань Подоляночко\nОй встань ой встань Молодесенька\nУмий личко та як шкляночку\nБіжи до Дунаю візьми ту що з краю","author":"","views":13400},{"id":1473,"title":"Ой п’є Байда Мед-горілочку","text":"Ой п'є Байда Мед-горілочку\nТа не день не нічку та не годиночку   |(2)\n\nПрийшов до нього Цар Турецький\nОй що ж бо Ти робиш Байдо Молодецький |(2)\n\nОй п'ю Царю Мед-горілочку\nТа не день не нічку та не годиночку   |(2)\n\nПокинь Байдо байдувати\nСватай мою Дочку та йди царювати      |(2)\n\nТвоя дочка поганая\nВся Турецька Віра-віра проклятая      |(2)\n\nОй як крикне Цар Турецький\nТа на свої Слуги-слуги молодецькі     |(2)\n\nВізьміть Байду ізв'яжіте\nТа за ребро гаком-гаком зачепіте      |(2)\n\nВзяли Байду ізв'язали\nТа й за ребро гаком-гаком зачіпали    |(2)\n\nВисить Байда на Дубочку\nТа не день не нічку та не годиночку   |(2)\n\nПрийшов до нього Цар Турецький\nОй що Ти бачиш Байдо Молодецький      |(2)\n\nБачу Царю Два Дубочки\n\nДозволь Царю Лучка взяти\nТобі на вечерю Голубочка зняти        |(2)\n\nОй як стрельнув Байда з Лука\n\nА Царицю в потилицю\nА Цареву дочку в саму головочку       |(2)\n\nТобі Царю в землі гнити\nБайді Молодому Мед-горілку пити       |(2)","author":"","views":9547},{"id":1474,"title":"Ой там, за горою та за кам'яною","text":"Ой там, за горою та за кам'яною.\nЩедрий вечір, добрий вечір!\n\nТам пан Володимир коника сідлає.\nЩедрий вечір, добрий вечір!\n\nКоника сідлає, на гору вступає.\nЩедрий вечір, добрий вечір!\n\nНа гору вступає, на царів стріляє.\nЩедрий вечір, добрий вечір!\n\nОй, винесли йому полумисок срібла.\nЩедрий вечір, добрий вечір!\n\nА він на той дар ані подивився.\nЩедрий вечір, добрий вечір!\n\nІ шапочки не зняв, ані поклонився.\nЩедрий вечір, добрий вечір!\n\nОй, винесли йому полумисок злота.\nЩедрий вечір, добрий вечір!\n\nА він на той дар ані подивився.\nЩедрий вечір, добрий вечір!\n\nІ шапочки не зняв, ані поклонився.\nЩедрий вечір, добрий вечір!\n\nОй, вивели йому панночку царівну.\nЩедрий вечір, добрий вечір!\n\nА вже він на той дар пильно подивився.\nЩедрий вечір, добрий вечір!\n\nІ шапочку ізняв, низенько поклонився.\nЩедрий вечір, добрий вечір!","author":"","views":8317},{"id":1475,"title":"Учітеся, брати мої","text":"Учітеся, брати мої,\nУчітесь, читайте,\nІ чужому научайтесь,\nСвого не цурайтесь!\n\nБо хто матір забуває,\nТого Бог карає,\nТого діти цураються,\nВ хату не пускають.\n\nЧужії люди проганяють\nІ немає злому\nНа всій землі безконечній\nВеселого дому.\n\nОбніміть-те ж, брати мої,\nНайменшого брата,\nНехай мати усміхнеться,\nЗаплакана мати!\n\nБлагословіть дітей своїх\nТвердими руками\nІ діточок поцілуйте\nВольними устами!\n\nІ забудеться срамотна\nДавняя година,\nІ оживе добра слава,\nСлава України!\n\nІ світ ясний невечерній\nТихо засіяє.\nОбніміться ж, брати мої,\nМолю вас, благаю!\n\nОбніміться ж, брати мої,\nМолю вас, благаю!","author":"Тарас Шевченко","views":7932},{"id":1476,"title":"Вийди Грицю на Вулицю","text":"Вийди Грицю на Вулицю\nІ ти Коваленку\nЗаграй мені в Свистілочку\nСтиха - помаленьку\n\nЗаграй мені в Свистілочку\nСтиха - помаленьку\nСвистілочка як Бджілочка\nВ Білих Ручках гуде\n\nТи Місяцю-перекрою\nЗайди за комору\nНе бачила Миленького\nНе піду додому\n\nХоч бачила не бачила\nНіде не зачую\nНе стояла сюю нічку\nЙ не переночую\n\nВесняночко-паняночко\nДе Ти зимувала?\nУ Садочку на кілочку\nПряла на Сорочку\n\nЩо виведу Нитку\nТа пошию Свитку\n\nА з тих Торочок\nТа нашию Сорочок\n\nА з тих Кінців\nТа нашию Штанців\n\nЛеле Тату леле Мамо\nЛеле Коваленку\nЗаграй мені у Дудочку\nСтиха - помаленьку\n\nЛеле-леле а Млин меле\nА Колесо креше\nА Дівчина Правду каже\nКозаченько бреше","author":"","views":7849},{"id":1477,"title":"Да куди їдеш, Явтуше?","text":"Да куди їдеш, Явтуше?\nДа куди їдеш, мій друже?\nНе скажу!\nДа коли ж твоя та добрая ласка,\nТо й, скажеш?\nНа базар!\n\nПідвези ж мене, Явтуше.\nПідвези ж мене, мій друже.\nНе хочу!\nДа коли ж твоя та добрая ласка,\nТо й, схочеш?\nСідай, та з краєчку.\n\nОй, що везеш, Явтуше?\nОй, що везеш, мій друже?\nНе скажу!\nДа коли ж твоя та добрая ласка,\nТо й, скажеш?\nГруші.\n\nОй, дай мені, Явтуше.\nОй, дай мені, мій друже.\nНе дам!\nДа коли ж твоя та добрая ласка,\nТо й, дасиш?\nНу, візьми та гниленьку!\n\nОбніму ж тебе, Явтуше.\nОбніму ж тебе, мій друже.\nНе хочу!\nДа коли ж твоя та добрая ласка,\nТо й, схочеш?\nОбніми та не задуши!\n\nПоцілую тебе, Явтуше,\nПоцілую тебе, мій друже.\nНе хочу!\nДа коли ж твоя та добрая ласка,\nТо й, схочеш?\nЦілуй та не задуши!","author":"","views":5963},{"id":1478,"title":"Пісня цвіркунки","text":"Ой надіну черевики \nТа піду я на музики,\nЗ козаченьком пожартую,\nЗ милесеньким потанцюю.\n\nПриспів:\nЧеревички мої,          |\nІ Іван при мені,        |\nОтож любий, чорнобривий | (2)\nСподобався мені.        |\n\nНе дай матінко на Бога\nМене заміж за старого,\nА віддай хоч завтра зрана\nЗа коханого Івана.\n\nПриспів.\n\nХоч нема в Івана грошей,\nТак зате він сам хороший,\nТак зате він приголубить,\nБо так щиро мене любить.\n\nПриспів.","author":"","views":5580},{"id":1479,"title":"Ой наступає та Чорна Хмара","text":"Ой наступає та Чорна Хмара став Дощ накрапать\nОй там збиралась Бідна Голота до корчми гулять |(2)\n\nТемна Хмара наступила став Дощик іти\nБлагослови Отамане намет нап'ясти              |(2)\n\nОй нап'яли Козаченьки червоний намет\nТа й п'ють вони горілочку ще й Солодкий Мед    |(2)\n\nУсі пани усі дуки у наметі сіли\nНаша Браття Сіромашня та й не посміли          |(2)\n\nНаша Браття Сіромашня та й не посміли\nВзяли кварту горілки з жарту на Дощі сіли      |(2)\n\nПрийшов же наш Отаман стало йому жаль\nНад своєю головою жупан свій розп'яв           |(2)\n\nІде багач іде дукач вихваляється\nІз нашої Голотоньки насміхається               |(2)\n\nІз нашої Голотоньки насміхається:\nЗа що ж тая Голотонька напивається?            |(2)\n\nОй як крикне Пан-Отаман на свою Силу\nВізьміть-візьміть превража дуку вибийте в шию  |(2)\n\nОдин бере за чуприну другий дуку б'є\nНе йди не йди превражий дуко де Голота п'є     |(2)\n\nПішов багач пішов дукач і не оглядався\nДесятому заказував щоб не насміхався           |(2)","author":"","views":4970},{"id":1480,"title":"Ішов Козак Дорогою Зеленою Дібровою","text":"Ішов Козак Дорогою Зеленою Дібровою\nЗеленою Дібровою та стрів Дівку Молодую\n- Ой Дівчино Моя Галю щось я Тобі казать маю\nЩось я Тобі казать маю Сім Загадок загадаю\nНе д'гадаєш дурна будеш одгадаєш моя будеш\nОй що в'ється коло Древця ой що росте без Кореня\nОй що світить Круту Гору ой що біжить без прогону\nОй що росте без Колосу ой що плаче без Голосу\nОй що плаче без Голосу ой що січе Русу Косу\n- Хіба б же я дурна була щоб я Тобі не д'гадала\nЩо Хміль в'ється кодо Древця Камінь росте без Корінця\nМісяць світить Круту Гору Вода біжить без прогону\nТрава росте без Колосу Роса плаче без Голосу\nРоса плаче без Голосу Журба січе Русу Косу","author":"","views":4859},{"id":1481,"title":"Лисичка-господиня","text":"Я - лисичка, я - сестричка,\nНе сиджу без діла –\nЯ гусята пасла,             |\nПолювать ходила.            | (2)\n\nА сьогодні, у неділю,\nТреба відпочити,\nСвою хатку гарнесенько      |\nТреба прикрасити!           | (2)\n\nТреба хатку прикрасити,\nКвітами прибрати,\nБо прийдуть сьогодні        |\nГості до моєї хати!         | (2)\n\nПрийшов вовчик, прийшла мишка\nНа мою гостину,\nПринесли грушок та яблук    |\nІ сливок торбину.           | (2)\n\nПрийшов зайчик, прийшла білка\nРазом із ведмедем,\nпринесли горішків трішки    |\nІ горнятко меду!            | (2)\n\nЯ - лисичка, я - сестричка,\nГарна господиня:\nФартушком підпережуся,      |\nПов'яжу хустину!            | (2)\n\nЗамішу хутенько тісто,\nКину ягід жменьку,\nІ спечу пиріг солодкий      |\nГостям дорогеньким!         | (2)\n\nДрузі, гайда, всі до столу,\nНумо куштувати!\nПригощайтесь, любі гості,   |\nПирога – багато!            | (2)\n\nВсім звірятам по шматочку\nВистачить із лишком:\nВовку, зайцю і ведмедю,     |\nБілочці та мишці!           | (2)\n\nА мені із пиріжечка\nБуде серединка!\nЯ - лисичка, я - сестричка, |\nГарна господинька!          | (2)","author":"Зоряна Лісевич","views":4550},{"id":1482,"title":"У містечку Богуславку Каньовського-пана","text":"У містечку Богуславку Каньовського-пана\nТам гуляла Бондарівна як Пишная Пава\n\nУ містечку Богуславку сидить Дівок Купка  \nА між ними Бондарівна як Сива Голубка\n\nПрийшов до них пан Каньовський та й шапочку ізняв\nОбійняв він Бондарівну та й поцілував\n\nОй не годен пан Каньовський мене цілувати  \nТільки годен пан Каньовський мене роззувати\n\nОй шепнули добрі люди Бондарівні тихо  \nТікай-тікай Бондарівно буде тобі лихо\n\nОй тікала Бондарівна з високого мосту\nСама така хорошая високого зросту\n\nОй тікала Бондарівна помежи домами   \nА за нею два жовніри з голими шаблями\n\nА на тій Бондарівні Червонії Стрічки\nКуди вели Бондарівну - скрізь криваві річки\n\nА на тій Бондарівні Червона Спідниця\nДе стояла Бондарівна - кривава криниця\n\nОй привели Бондарівну помежи крамниці  \nПрицілився пан Каньовський з срібної рушниці\n\nОй волю я пан Каньовський в сирій землі гнити  \nНіж з тобою по неволі на цім світі жити\n\nОй як тільки Бондарівна такеє сказала  \nОй вистрелив пан Каньовський Бондарівна впала\n\nОй ідіте до Бондаря дайте Батьку знати\nНехай іде свою Доньку на смерть наряджати\n\nОй посунув пан Каньовський по столу таляри\nОце ж тобі старий Бондар за Личко Рум'яне\n\nОй на ж тобі старий Бондар таляриків бочку\nОце ж тобі старий Бондар за Хорошу Дочку\n\nОй вдарився старий Бондар в стіну головою\nДочко ж моя Бондарівно пропав я з тобою\n\nОй поклали Бондарівну на тесову лаву\nДоки сказав пан Каньовський викопати ямку\n\nЛежить-лежить Бондарівна сутки ще й годину\nПоки сказав пан каньовський зробить домовину\n\nОй вдарили усі дзвони музики заграли\nА вже ж Дівку Бондарівну навіки сховали","author":"","views":4019},{"id":1483,"title":"Оце тая стежечка","text":"Оце тая стежечка,\nДе дівчина йшла,\nЩо з мойого серденька\nЩастя унесла.\n\nОсь туди пішла вона,\nТа гуляючи,\nЗ іншим своїм любчиком\nРозмовляючи.\n\nІ мов нурок перли ті\nНа морському дні,\nСквапно так мій слух ловив\nВсі слова її.\n\nОце тая стежечка\nІзвивається,\nА у мене серденько\nРозривається.\n\nЗалягло на дні його\nТе важке чуття:\nТут навіки згублений\nСмисл твого буття.","author":"Іван Франко","views":3962},{"id":1484,"title":"Ой, вийтеся, огірочки","text":"Ой, вийтеся, огірочки,\nТа в зелені пуп'яночки.\nГрай, жучку, грай —\nТут тобі край!\n\nХодить жучок і жучина\nПо високій деревині.\nГрай, жучку, грай —\nТут тобі край!\n\nДайте, хлопці, околота,\nПовезем жучків в болото.\nГрай, жучку, грай —\nТут тобі край!\n\nСонце світить, мов золото,\nЖучки плачуть у болоті.\nГрай, жучку, грай —\nТут тобі край!","author":"","views":3099},{"id":1485,"title":"Дума","text":"У неділю вранці-рано\nСинє море грало,\nТовариство кошового\nНа раді прохало:\n\"Благослови, отамане,\nБайдаки спускати,\nТа за Тендер погуляти,\nТурка пошукати\".\n\nЧайки, байдаки спускали,\nГарматами риштовали,\nЗ Дніпрового гирла широкого\nВипливали, серед ночі темної,\nНа морі синьому\nЗа островом Тендером\nПотопали, пропадали...\n\nОтамана курінного,\nСироту Степана молодого,\nСинє море не втопило,\nА в турецьку землю агарянську\nБез корми прибило...\nТоді сироту Степана,\nОтамана молодого,\nТурки-яничари ловили,\nВ кайдани кували...\n\nОй, Спасе наш Межигорський,\nЧудотворний Спасе,\nНе допусти мене впасти\nВ тяжкую неволю!\nТам кайдани по три пуда,\nОтаманам - по чотири,\nІ світу божого не бачать,\nНе знають, без сповіді вмирають,\nЯк собаки, здихають...\n\nІ згадав сирота Степан в неволі\nСвою далеку Україну,\nНерідного батька старого,\nІ коника вороного,\nІ нерідну сестру Ярину...\nПлаче-ридає,\nДо бога руки здіймає,\nКайдани ламає,\nУтікає на вольную волю...\n\nТурки-яничари його догнали,\nДо стовпа в'язали, очі виймали,\nГарячим залізом випікали,\nВ кайдани кували,\nВ тюрму посадили та й замурували...","author":"Тарас Шевченко","views":2750},{"id":1486,"title":"Місяцю-князю!","text":"Місяцю-князю!\nНічкою темною\nТихо пливеш ти\nСтежков тяємною...\nНіжно хлюпочеться\nВоздушне море,\nТак в нім і хочеться\nЗмить з серця горе.\n\nМісяцю-князю,\nТи, чарівниченьку!\nСмуток на твойому\nЯсному личеньку.\nІз небозвідної\nСтежки погідної\nВажко глядіть тобі\nВ море бездонне,\nВ людськості бідної\nГоре безсонне.\n\nМісяцю-князю!\nВ пітьмі будущого,\nЗнать, ти шукаєш\nЗілля цілющого,\nЗілля, що лиш цвіте\nЗ-за райських меж...\nОх, і коли ж ти те\nЗілля найдеш?..","author":"Іван Франко","views":2700},{"id":1487,"title":"Минають дні","text":"Минають дні, минають ночі,\nМинає літо, шелестить,\nПожовкле листя, гаснуть очі,\nЗаснули думи, серце спить\nІ все заснуло, і не знаю,\nЧи я живу, чи доживаю,\nЧи так по світу волочусь,\nБо вже не плачу, не сміюсь.\n\nДоле де ти! Доле де ти!\nНема ніякої!\nКоли доброї жаль,боже,\nТо дай злої, злої.\nНе дай спати ходячому,\nСерцем замирати\nІ гнилою колодою\nПо світу валятись.\n\nА дай жити, серцем жити\nІ людей любити,\nА коли ні, то проклинать\nІ світ запалити!\n\nСтрашно впасти у кайдани.\nУмирать в неволі,\nА ще гірше спати, спати\nІ спати на волі.\n\nІ заснути на вік-віки\nІ сліду не кинуть\nНіякого, однаково -\nЧи жив, чи загинув!\n\nДоле де ти! Доле де ти!\nНема ніякої!\nКоли доброї жаль боже,\nТо дай злої, злої!","author":"Тарас Шевченко","views":2572},{"id":1488,"title":"Боже, що цю ніч прожити","text":"Боже, що цю ніч прожити\nТи мені поміг\nІ у сні від усього злого |\nТи мене стеріг.          | (2)\n\nЧим же я Тобі віддячу\nБлагодать Твою?\nДушу щиреньку дитячу     |\nЯ тобі здаю.             | (2)\n\nХорони мене від злих вчинків,\nВід злих слів і дум,\nНа правдиву добру стежку |\nНаводи мій ум.           | (2)\n\nДай усі пізнати блуди,\nЩоб поправити їх.\nДай мені гарячі сльози,  |\nЩоб оплакати гріх.       | (2)","author":"","views":2326},{"id":1489,"title":"Що ти вчинив?","text":"Що ти вчинив? Жіноча чара\nТебе навік перемогла...\nАле яка страшенна кара\nНайкращу квітку в нас взяла...\n\nІ ось лежиш тепер байдужий,\nМов колос скошений з трави,\nЧому зо мною в Січі, брате,\nНе положив ти голови?..\n\nЧого життя даремно стратив?\nХіба на світі вже наживсь?\nЧого, як зрадник, батька й брата\nТут залишив, посиротив?..\nЧого, як зрадник, батька й брата\nТут залишив, посиротив?..\n\nПрощай, прощай,\nХоч жаль мене гнітить,\nАле простить тебе не можу!..","author":"Микола Гоголь","views":2072},{"id":1490,"title":"На вгороді коло броду","text":"На вгороді коло броду\nБарвінок не сходить.\nЧомусь дівчина до броду\nПо воду не ходить.\n\nНа вгороді коло тину\nСохне на тичині\nХміль зелений, не виходить\nДівчина з хатини.\n\nНа вгороді коло броду\nВерба похилилась.\nЗажурилась чорнобрива,\nТяжко зажурилась.\n\nПлаче, плаче та ридає,\nЯк рибонька б'ється...\nА над нею, молодою,\nПоганець сміється.","author":"Тарас Шевченко","views":1743},{"id":1491,"title":"Жалі мої, жалі","text":"Жалі мої, жалі,\nВеликі, не малі,\nЯк майова роса\nПо зеленій траві.\n\nЯк вітер повіє,\nТо росоньку звіє,\nА моє серденько\nВ тяжкій тузі мліє.\n\nПоставлю я хату\nЗ твердого дерева, -\nОй, буду я в тебе\nКожного вечера.\n\nЧервона калина\nСтоїть над водою,\nМолода дівчино,\nЖаль ми за тобою...","author":"","views":1553},{"id":1492,"title":"Місяцю-князю","text":"Місяцю-князю!\nНічкою темною\nТихо пливеш ти\nСтежков таємною...\nНіжно хлюпочеться\nВоздушне море,\nТак в нім і хочеться\nЗмить з серця горе.\n\nМісяцю-князю,\nТи, чарівниченьку!\nСмуток на твойому\nЯсному личеньку.\nІз небозвідної\nСтежки погідної\nВажко глядіть тобі\nВ море бездонне,\nВ людськості бідної\nГоре безсонне.\n\nМісяцю-князю!\nВ пітьмі будущего,\nЗнать, ти шукаєш\nЗілля цілющого,\nЗілля, що лиш цвіте\nЗ-за райських меж...\nОх, і коли ж ти те\nЗілля найдеш?..","author":"Іван Франко","views":1521},{"id":1493,"title":"У гаю, гаю вітру немає","text":"У гаю, гаю вітру немає,\nМісяць високо,\nЗіроньки сяють.\n\nВийди, серденько, —\nЯ виглядаю;\nХоч на годину,\nМоя рибчино!\n\nВиглянь, голубко,\nТа поворкуєм,\nТа посумуєм,\nБо я далеко\nСю ніч мандрую...\n\nУ гаю, гаю\nВітру немає;\nМісяць високо,\nЗіроньки сяють.\n\nВиглянь же, пташко,\nМоє серденько,\nПоки близенько,\nТа поворкуєм...\nОх, тяжко, важко!..","author":"Тарас Шевченко","views":1269},{"id":1494,"title":"Барвінок цвів і зеленів","text":"Барвінок цвів і зеленів,\nСлався, розстилався;\nТа недосвіт передсвітом\nВ садочок укрався.\n\nПотоптав веселі квіти,\nПобив... Поморозив...\nШкода того барвіночка\nЙ недосвіта шкода!","author":"Тарас Шевченко","views":1228},{"id":1495,"title":"Буває, іноді старий","text":"Буває, іноді старий\nНе знає сам, чого зрадіє,\nНеначе стане молодий,\nІ заспіває... як уміє.\nІ стане ясно перед ним\nНадія ангелом святим,\nІ зоря, молодость його,\nВитає весело над ним.\n\nЩо ж се зробилося з старим,\nЧого зрадів оце? Того,\nЩо, бачите, старий подумав\nДобро якесь комусь зробить.\nА що ж, як зробить? Добре жить\nТому, чия душа і дума\nДобро навчилася любить!\n\nНе раз такому любо стане,\nНе раз барвінком зацвіте.\nОтак, буває, в темну яму\nСвятеє сонечко загляне,\nІ в темній ямі, як на те,\nЗелена травка поросте.","author":"Тарас Шевченко","views":692},{"id":1496,"title":"Ніч яка місячна","text":"Ніч яка місячна, зоряна, ясная!\nВидно, хоч голки збирай.\nВийду, коханий мій, навіть утомлена,\nХоч на хвилиночку в гай.\n\nСядем укупочці тут під калиною –\nСтиглий духмяний роман!\nПоглянь, мій голубе, – срібною хвилею\nСтелиться полем туман.\n\nГай чарівний, ніби променем всипаний,\nЧи загадався, чи спить:\nГен на стрункій та високій осичині\nЛистя пестливо тремтить.\n\nНебо незміряне всипане зорями,\nЩо то за Божа краса!\nПерлами ясними попід тополями\nГрає краплиста роса.\n\nЗовсім не лячно, що ніженьки босії,\nСлавно - з роси та води:\nТи мене, соколе, аж до хатиноньки\nСам на крилі однеси.\n\nТи не лякайся, що змерзну я, любий мій,\nТепло – ні вітру, ні хмар...\nПригорни лагідно й серцем зігрій,\nБо воно палке, як жар.","author":"Михайло Старицький","views":618},{"id":1497,"title":"Плач Ярославни","text":"Чутно голос Ярославни.\nЯк зозулька на зорі,\nЗаридала, закувала\nУ Путивлі на стіні:\nЯ зозулею далеко\nПо Дунаю полечу,\nІ бобровий я рукав мій\nУ Каялі умочу.\nІ криваві, тяжкі рани князю,\nДругу моєму, на могучім його тілі\nЯ промию і утру.\n\nТо княгиня Ярославна\nУ Путивлі на стіні\nІ ридає, і гукає,\nЯк зозулька на зорі:\nВітер буйний,\nЧого вієш проти княжих ти бійців,\nІ на легких твоїх крилах\nМчиш їм стріли половців?\nЧи то ж мало тобі віять\nЗ облаками угорі\nІ на синьому на морі\nКолихати кораблі,\nКолихати коравлі?\nНащо ж, ти, мій господине,\nНащо ж радість всю мою\nТи розвіяв у пустині |\nПо сухому ковилю?    | (2)\n\nТо княгиня Ярославна\nУ Путивлі на стіні\nІ ридає, і гукає,\nЯк зозулька на зорі:\n\"Любий Дніпре, Дніпре Словутицю,\nТи в простор собі пробив\nКруті гори кам'янії   |\nЧерез землю половців. | (2)\n\nІ до війська Коб'янова,\nРади славної войни,\nТи носив на собі бистро\nСвятославові човни!\nЛюбий Дніпре, Дніпре Словутицю,\nТи в простор собі пробив\nКруті гори кам'янії\nЧерез землю половців.\nПринеси ж, мій господине,\nМені друга мойого,\nЩоб я сліз своїх не слала\nВсе на море до нього,\nЩоб я сліз своїх не слала\nВсе на море до нього.\n\nТо княгиня Ярославна\nУ Путивлі на стіні\nІ ридає, і гукає,\nЯк зозулька на зорі.\nСонце ясне і прекрасне,\nВсім тепло і світ даєш;\nНащо ж ти на княжі вої\nЛуч гарячий твій іллєш?\nНащо їм в безвіднім полі\nЛуки смагою спекло,\nНащо тугою-тоскою\nТи їм тули затягло?\nНащо ж тугою-тоскою  |\nТи їм тули затягло?  | (2)","author":"","views":29}]