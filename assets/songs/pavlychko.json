[{"id":1646,"title":"Два Кольори ","text":"Як я малим збирався навесні\nІти у світ незнаними шляхами.\nСорочку мати вишила мені,\nЧервоними і чорними,\nЧервоними і чорними нитками.\n\nДва кольори мої два кольори\nОба на полотні, в душі моїй оба.\nДва кольори мої два кольори:\nЧервоне то любов, а чорне то журба.\n\nМене водило в безвісті життя,\nТа я вертався на свої пороги.\nПереплелись як мамине шиття\nМої сумні і радісні дороги.\n\nМені війнула в очі сивина\nТа я нічого не везу додому,\nЛиш згорточок старого полотна\nІ вишите моє життя на ньому.","author":"Дмитро Павличко","views":124069},{"id":1648,"title":"Явір і яворина","text":"Я стужився мила, за тобою,\nЗ туги обернувся мимохіть\nВ явора, що, палений журбою,\nСам один між буками стоїть.\n\nПриспів:\nГрає листя на веснянім сонці,\nА в душі – печаль, як небеса.\nВін росте й співає явороньці,\nІ згорає від сльози роса.\n\n\nСніг летить колючий, ніби трина *,\nЙде зима й бескидами гуде.\nЯворові сниться яворина\nТа її кохання молоде.\n\nПриспів:\nВін не знає, що надійдуть люди,\nЗміряють його на поруби,\nРозітнуть йому печальні груди,\nСкрипку зроблять із його журби.","author":"Дмитро Павличко","views":40578},{"id":1649,"title":"На Чорнобиль журавлі летіли","text":"На Чорнобиль журавлі летіли,\nЗ вирію вертались на весні.\nЯк сніжниця попелище біле\nЗозвівалось в рідній стороні.\n\nТам згоріли гнізда і гніздечка,\nПоржавіла хвоя і трава,\nЖуравлина крихітна вервечка\nНапиналась, наче тятева.\n\nНе було ні стогону, ні крику,\nТільки пошум виморених крил.\nЖуравлі несли печаль велику,\nНаче тінь невидимих могил.\n\nНе спинились птиці на кордоні,\nДе всякає атом у пісок\nІ дивився батько з під долоні,\nІ ридала мати в небеса.","author":"Дмитро Павличко","views":24005},{"id":1650,"title":"Вставай, Україно","text":"Вставай, Україно, вставай,\nВиходь на дорогу свободи,\nДе грає широкий Дунай,\nДе ждуть європейські народи.\n\nВставай та кайдани порви,\nДай познак, ясніший від грому,\nЩо ти не рабиня Москви,\nЙ рабою не будеш нікому.\n\nВставай, Україно, вставай,\nЄднай Чорне море й Карпати,\nІ свій переболений край\nНе дай ворогам розламати.\n\nВставай та здіймай знамено\nВселюдської згоди й любові,\nЩоб волі святої вино\nСпожити без помсти і крові.","author":"Дмитро Павличко","views":13861},{"id":1651,"title":"Лелеченьки","text":"З далекого краю\nЛелеки летіли,\nТа в одного лелеченьки\nКрилонька зомліли.\n\nВисушила силу\nЧужина проклята,\nВізьміть мене, лелеченьки,\nНа свої крилята.\n\nНіч накрила очі\nМені молодому,\nНесіть мене, лелеченьки,\nМертвого додому.","author":"Дмитро Павличко","views":13311},{"id":1652,"title":"Звучи, рідна мово!","text":"Ти зрікся мови рідної,\nТобі земля твоя родити перестане,\nЗелена гілка в лузі на вербі\nВід доторку твого зів'яне.\n\nТи зрікся мови рідної -\nГаньба тебе зустріне\nНа шляху вузькому,\nВпаде на тебе наче сніг журба,\nЇї не понесеш нікому.\n\nТи зрікся мови рідної,\nНема тепер у тебе роду ні народу,\nЧужинця шани ждатимеш - дарма,\nВ твій слід він кине сміх погорду,\nТи зрікся мови рідної.","author":"Дмитро Павличко","views":13282},{"id":1653,"title":"Впали роси на покоси","text":"Впали роси на покоси,\nЗасвітилися навколо,\nТам дівча ходило босе,         |\nБілу ніжку прокололо.          | (2)\n\nСонечко зійде багряне,\nКрапля крові самоцвітом        |\nУ його промінні стане.         | (2)\n\nБілі роси то кохання,\nЩо живе лиш до світання,\nКров, що в сонці не поблідла - |\nТо любов правдива й світла.    | (2)","author":"Дмитро Павличко","views":12637},{"id":1654,"title":"Над морем","text":"В морі я хотів печаль свою втопить,\nЯ до моря вийшов рано – море спить,\nІ мені його будити стало жаль,\nЗалишилася мені моя печаль\n\nБачу що воно сміється, як маля,\nІ мені його смутити стало жаль,\nЗалишилася мені моя печаль.\n\nУночі до моря, знову, я прибіг,\nА воно ридало біля ніг моїх\nІ мені його самого стало жаль,\nЗалишилася мені моя  печаль.","author":"Дмитро Павличко","views":11146},{"id":1655,"title":"Дзвенить у зорях небо чисте","text":"Дзвенить у зорях небо чисте,\nПалає синім льодом шлях.\nНеначе дерево безлисте,\nСтоїть моя душа в полях.\n\nЯк надійшла щаслива доля,\nЗбудила весняну снагу,\nДуша моя, немов тополя,\nЗазеленіла на снігу.\n\nЯк надійшла любов справдешня,\nХлюпнула пригорщу тепла,\nДуша моя, немов черешня,\nПонад снігами зацвіла.\n\nЯк надійшла, як засіяла\nТа дружба, що живе в літах,\nДуша моя над снігом стала,\nНеначе яблуня в плодах.","author":"Дмитро Павличко","views":10385},{"id":1656,"title":"Два кольори ","text":"4/4\n\n\n\nЯк я малим збирався  навесні\nІти    у світ        незнаними шляхами.\nСорочку мати вишила мені,\nЧервоними і чорними,\nЧервоними і чорними нитками.\n\n\nДва кольори мої два кольори,\nОба на полотні, в душі моїй оба,\nДва кольори мої два кольори:\nЧервоне то любов, а чорне   то журба.\n\n\nМене водило в безвісті життя,\nТа я вертався на свої пороги.\nПереплелись як мамине шиття\nМої сумні і радісні дороги.\n\nМені війнула в очі сивина\nТа я нічого не несу додому,\nЛиш згорточок старого полотна\nІ вишите моє життя на ньому.","author":"Дмитро Павличко","views":9879},{"id":1657,"title":"Весна","text":"\nДо мого вікна\nПідійшла весна,\nРозтопилася на шибці,       |\nРозтопилася на шибці,       |\nРозтопилася на шибці,       |\nКвітка льодяна.             | (2)\n\nКрізь прозоре скло\nСонечко зайшло\nІ поклало теплу руку (3)    |\nНа моє чоло.                | (2)\n\nВидалось мені,\nЩо лежу я в сні,\nЩо співає мені мати (3)     |\nЗолоті пісні.               | (2)\n\nЩо мене торка\nНіжна і легка,\nНаче те весняне сонце, (3)  |\nМамина рука.                | (2)","author":"Дмитро Павличко","views":6837},{"id":1658,"title":"Долиною туман тече","text":"Долиною туман тече,\nНе чути плеску хвиль його.\nПрипав я брату на плече  |\nКрай лісу яворового.     | (2)\n\nМене задужали вітри,\nОслабли корелі мої.\nЛишилось два, а може три |\nЛисточки яворовії.       | (2)\n\nВід холоду не чую ніг,\nКінчається життя моє.\nНа серце яворовоє.       | (2)\n\nА брат мій каже: \"Не журись,\nНе впадемо ніколи ми,\nЗапалим небеса колись    |\nВогнями яворовими\".      | (2)","author":"Дмитро Павличко","views":5819},{"id":1659,"title":"За літами","text":"Розплелись, розсипались, розпались,\nНаче коси, вересневі дні.\nМи з тобою ще не накупались,\nА вже грає осінь у вікні.\nВіднесла вода ласкаві зорі.\nЩо все літо кликали в ріку,\nЗ птицями на білій крутогорі\nГоробину пробуєм гірку.\n\nПриспів:\nМоже б, нам полинути у вирій –\nЗа літами молодості вслід.\nВажко піднімати на політ.\n\nЯ тобі зимові дні сріблясті\nЗаплету в сивіючу косу;\nТільки зорі, викупані в щасті,\nЗ моря я назад не принесу.\nОй, не треба зорі повертати,\nХай вони засвітяться вночі,\nЯк над морем будуть пролітати\nЖуравлині стомлені ключі.\n\nПриспів.\n\nРозплелись, розсипались, розпались,\nНаче коси, вересневі дні.\nМи з тобою ще не накупались,\nА вже грає осінь у вікні...","author":"Дмитро Павличко","views":5337},{"id":1660,"title":"Встала мати Україна","text":"Встала мати Україна,\nСонце засвітила,\nПробудилася народна,\nНезнищенна сила.\n\nПриспів:\nСотні літ нас розпинали,\nТа не побороли,\nБо не вмерла Україна,\nІ не вмре ніколи!\n\nСлава тобі, Україно,\nНевмируща слава,\nДа святиться твоя воля\nІ твоя держава.\n\nПриспів.\n\nСлава тобі, Україно,\nВід роду до роду,\nЯк накажеш - ми поляжем\nЗа твою свободу.\n\nПриспів.","author":"Дмитро Павличко","views":5197},{"id":1661,"title":"Лелеки","text":"З далекого краю\nЛелеки летіли\nА в одного лелеченька    |\nКрилонька зомліли        | (2)\n\nІ засушила сили\nЧужина проклята\nВізьміть мене лелеченьки |\nНа свої крилята          | (2)\n\nНіч закрила очі\nМені молодому\nНесіть мене лелеченьки   |\nМертвого додому          | (2)","author":"Дмитро Павличко","views":5120},{"id":1662,"title":"Колискова","text":"Ніч гойдається мов дим,\nМерехтить зоря в блакиті,\nМохом тиші золотим\nКам'яні шляхи накриті.\n\nПриспів:\nСпи, моя дитино, спи,\nСтану я сама зорею,\nНахилюся від журби\nНад планетою твоєю...\n\nСвіт на променях своїх\nДо спочинку заколишу,\nЩоб ніхто стоптать не міг\nНа землі вечірню тишу.\n\nПриспів.\n\nНіч гойдається мов дим,\nМерехтить зоря в блакиті,\nМохом тиші золотим\nКам'яні шляхи накриті.\n\nПриспів.","author":"Дмитро Павличко","views":4718},{"id":1663,"title":"Бджоли","text":"Дівчину у гречку\nЗаманили квіти,\nА там бджоли, а там бджоли, -\nЗолоті крилечка.\n\nЗолоті крилечка,\nНебезпечні жала.\nПорятунку, порятунку\nДівчина прохала.\n\nДівчина прохала\nЗ тихими сльозами.\nЗ біла личка гострі жала\nЯ виймав губами.\n\nЯ виймав губами,\nТяжко натрудився,\nПри нагоді, при нагоді\nЦілувати вчився.","author":"Дмитро Павличко","views":4459},{"id":1664,"title":"Пісня про Україну","text":"До Дніпра я приходжу вмивати свій зір,\nЩоб у темряві дух мій не згас.\nІ вдивляється в очі мені з-понад зір,\nНаче батько, суворий Тарас.\n\nПриспів:\nПахне хвиля Дніпрова, мов сіно,\nІ гойдається в даль степову.\nУкраїно, моя Україно,\nЯ для тебе на світі живу!\n\nЯк зірниця, що впала в нічну не проглядь,\nЯ без тебе загину в імлі,\nА твоєю любов'ю я можу обнять\nВсі народи й племена землі.\n\nПриспів.\n\nНад тобою стояла ворожа яса,\nТи ридала в невольничім сні,\nПролетіла крізь мене, мов куля, сльоза,\nІ лишила безсмертя мені.\n\nПриспів.\n\nДух мій вільний з тобою, одвічна снаго,\nУ простори братерства зліта,\nДе сіяє дорога народу мого,\nНаче пісня твоя золота!\n\nПриспів.","author":"Дмитро Павличко","views":4339},{"id":1665,"title":"Найкраща мить","text":"Моя душа чекає дива\nІ вся тривогою щемить.\nДесь недалеко мить щаслива,    | \nМого життя найкраща мить.      | (2)\n\nА може, це лишень омана,\nІ не діждусь нічого я.\nТу мить, як зірку ніч весняна, |\nЗгубила молодість моя.         | (2)\n\nЧому ж не спомин, а чекання\nЩодня в душі моїй тремтить,\nТак наче мить моя остання      |\nТе диво має об'явить.          | (2)","author":"Дмитро Павличко","views":4206},{"id":1666,"title":"Далина","text":"Під хмарами згасає далина,\nЯк сивилірний сніг іде і грає.\nМене, як немовлятко, сповиває,\nІ тісно в'яже музика сумна.\n\nВтім, ясний звук до серця долина.\nСерпанок сірий долу опадає.\nГей, розлетись, думок очварних зграє,\nНам сяє далеч, що пітьми не зна.","author":"Дмитро Павличко","views":4154},{"id":1667,"title":"Пісня Франчески","text":"Мала я човен і море,\nМала коханого я.\nДумала я, що не згасне\nЗіронька ясна моя.\nСяяла зіронька мила,\nРаптом погасла вона.\nЧом же навіки з коханим \nНас розлучила війна?\n\nПриспів:\n  Чайкою в небі любов моя літає,\n  Милого в світі любов моя шукає.\n  Ні на хвилиноньку крил не склада\n  Скривджена тяжко душа молода.\n\nЗапанувала неправда, \nЗрада в моєму краю – \nТопче ворожа навала\nЗемлю чудову мою.\nЧовен, і море, і волю\nВ мене чужинці взяли.\nТільки біленької чайки \nВбити вони не змогли.\n\nПриспів.\n\nМужній юнак з України\nБився за волю мою.\nНині між вами, сеньйори,\nВбивцю його пізнаю.\nВже крізь тумани для мене\nЗіронька не засія,\nТільки живою навіки \nЧаєнька буде моя!\n\nПриспів.","author":"Дмитро Павличко","views":3178},{"id":1668,"title":"Вставай, народе!","text":"Козацький дух замордували,\nТа пориває пута він!\nМи триста літ були рабами,\nПора настала – вставай з колін!\n\nПриспів:\nВставай, народе! Свята година!\nВставай за вільну Україну!\nПора настала – вставай, вставай!\n\nВганяли страх у наші жили,\nВ покірну обертали тінь.\nМи триста літ Москві служили...\nПора настала – вставай з колін!\n\nПриспів.\n\nВставай, народе, в єдину лаву,\nШикуй козацьку силу знов!\nВставай, твори свою державу!\nПора настала! Твій час прийшов!\n\nВставай, народе! Свята година!\nВставай за вільну Україну!\nПора настала! Твій час прийшов!","author":"Дмитро Павличко","views":2852},{"id":1669,"title":"Пахне хлібом земля","text":"Пахне хлібом трава,\nЩо купала мене з дитяти,\nПахнуть хлібом слова,\nЩо мене їх навчила мати.\n\nПахне хлібом терпка\nПісня батькової стодоли,\nПахне хлібом рука,\nЩо водила мене до школи.\n\nПахнуть хлібом гаї,\nДе кохалися ми до згуби,\nПахнуть хлібом твої\nГруди, очі, долоні, губи.\n\nПахне хлібом маля,\nЩо любов його народила.\nПахне хлібом земля,\nЩо дала мені сонце й крила.","author":"Дмитро Павличко","views":2492},{"id":1670,"title":"Пташина","text":"Тріпоче серце спійманої птиці,\nВ руках моїх не чує доброти.\nЯ дам тобі водиці і пшениці,\nМоя пташино, тільки не тремти.\n\nПриспів:\nХіба потоки загубили воду?\nХіба в полях уже зерна нема?\nПусти мене, мій хлопче, на свободу,\nІ все, що треба, я знайду сама!\nПусти мене, мені, дитинко мила,\nДорожча воля, ніж зерно твоє.\nСтрашна, хоч навіть лагідна, та сила,\nЯка відкрити крилець не дає.\n\nЯ ж лагідно тебе тримаю, пташко,\nВ руках моїх легеньких, мов вітрець,\nХіба неволя це, хіба так важко\nВід мене взяти кілька зеренець?..\n\nПриспів.\n\nНу що ж, лети у небі гомінкому,\nХоч і маленький, зрозумів я все:\nМоя рука ніколи і нікому       |\nНі кривди, ні біди не принесе! | (4)","author":"Дмитро Павличко","views":1914},{"id":1671,"title":"Віконце","text":"Під горами хата стояла,\nВ хатині віконце було.\nА з того віконця дівчатко, |\nА з того віконця дівчатко  |\nДивилось за наше село.     | (2)\n\nЯ бігав до школи полями,\nЯгнята зажурені пас.\nА з того віконця дівчатко,\nА з того віконця дівчатко\nСміялось до мене щораз.\n\nЯ гірко, як мамині сльози,\nЗбирав колоски на стерні.\nА з того віконця дівчатко,\nА з того віконця дівчатко\nРукою махало мені.\n\nШукав я світами розради\nНа серце тривожне й сумне.\nА з того віконця дівчатко,\nА з того віконця дівчатко\nДодому гукало мене.\n\nНема вже тієї хатини,\nІ я в сивині, як у сні.\nА з того віконця дівчатко, |\nА з того віконця дівчатко  |\nЗасвічує сонце мені.       | (2)","author":"Дмитро Павличко","views":1792},{"id":1672,"title":"Прапор","text":"Марширує військо кроком молодим,\nСиньо-жовтий прапор сяє понад ним.\nПлаче сива жінка в глибині вікна,\nЗа той прапор долю віддала вона.\n\nЗа той рідний прапор, синій золотець,\nБатько їй загинув, січовий стрілець.\nЗа те сонце й небо, за той рідний стяг\nДва сини-повстанці полягли в боях.\n\nМарширує військо кроком молодим,\nСиньо-жовтий прапор сяє понад ним.\nПлаче сива жінка в глибині вікна,\nА в сльозі відбилась вся Галичина.","author":"Дмитро Павличко","views":1661},{"id":1673,"title":"Якби я знав, де ти живеш…","text":"Як би я знав, де ти живеш,\nДивився б крізь вікно знадвору,\nЯк ти виходиш із одеж,\nІ входиш в мрію снів прозору...\n\nПриспів:\nТа я не знаю... Не дано,\nБо ми з тобою не знайомі...\nТа чом же те твоє вікно\nГорить в космічному огромі?\n\nЯ там стояв би цілу ніч,\nЩоб знову бачити, як вранці\nЗлітає сон із твоїх віч,\nІ ти встаєш в прозорій тканці...\nКоли дивлюсь на небеса,\nЯ те вікно щоночі бачу,\nІ сходить золота краса\nВ мою фантазію чортячу...\n\nПриспів.\n\nЯк би я знав, де ти живеш...\nЯк би я знав, як би я знав...\nЯк би я знав, як би я знав...","author":"Дмитро Павличко","views":1130},{"id":1674,"title":"Не спи, моє серце","text":"Не спи, моє серце!\nНе спи, моє серце!\nНе спи, моє серце!\n\nПриспів:\nНе спи, моє серце, не спи,\nПобудьмо в нічному в дозорі,\nДопоки козацькі степи          |\nНе встануть, як хвилі на морі. | (2)\n\nПожди, моє серце, пожди,\nДопоки не встануть руїни,\nДопоки кайданів сліди\nНе зникнуть з душі України!\n\nПриспів.\n\nПожди, моє серце!\nПожди, моє серце!\nПожди, моє серце!\nПожди!..","author":"Дмитро Павличко","views":959},{"id":1675,"title":"В сосновім лісі дичка зацвіла","text":"В сосновім лісі дичка зацвіла,\nТака собі колюча і мала,\nЯку раніш не помічали сосни,\nРозкрила раптом квіття медоносне.\nЗробилось ясно в дербі лісовій,\nДе засвітила дичка факел свій.\n\nТам запашні, збираючи приноси,\nЛітали наче іскри бджоли й оси.\nСтояли сосни й думали про те,\nЧому це їхня крона не цвіте?\nЧому горить і не згорає дичка\nТака собі колюча, невеличка?","author":"Дмитро Павличко","views":843},{"id":1676,"title":"Концерт у царя","text":"У царські позолочені покої\nЗайшла, спокійна, горда і смутна,\nА серце билося в несупокої:\nНавіщо їй ця зала осяйна,\nДе погляди сплітаються, як змії,\nКого знайти хотіла б тут вона?!?\n\nСпівати будеш катові Росії\nВ його тяжких палатах, що стоять\nНа костях рідних предків, Соломіє!\nАле йому ти мусиш нагадать,\nЩо не померла українська мова,\nЗасуджена до шибениць-розп'ять!\n\nДля нього ти, як синява зимова, -\nНе жде він грому - полосни ножем\nНежданого, затаєного слова,\nСпиши пиху ненависті бичем,\nПроткни його болотяні зіниці,\nДе сласність вигинається вужем.\n\nТим усміхом, що має блискіт криці,\nУпевненість чудової мети\nІ недосяжність ранньої зірниці.\nНещадна будь, хай знає він, що ти\nНе з краю бідолашного Ромео,\nЩо хочеш ти не слави - тільки мсти.\n\nЩо Соломія ти, не \"пані Меа\",\nЩо твій народ його рабом не став,\nЩо плазунові недоступна мева!\nПеред тобою тужиться удав,\nТа ти його вже посікти готова\nЯсними гільйотинами октав...\n\nЛунала пісня. Плакала діброва,\nКолосся шелестіло на лані,\nО кручу хвиля хлюпала дніпрова,\nІшли селом дівчата голосні,\nПодільський гай озвався солов'їне\nДо сонця, що вставало вдалині.\n\nНемов серпанок, звуки піаніно\nЗникали в сяйві голосу. Дочка\nТвоя співала-мстила, Україно!\nСкривився імператор. Ось яка\nТа пісня, не убита досі нами,\nНе вирвана із серця мужика.\n\nІ горло жах йому затис: всі храми,\nВсі армії, всі тюрми, весь Сибір,\nДержава, що кишіла шпигунами,\nІсториків-повій продажних збір,\nПлюгаве православ'я і корона,\nЯкою хизувався бузувір, -\n\nУсе, усе, як військо фараона,\nВтонуло в морі голосу її.\nТа пісня - не жалоба похоронна,\nВ ній сховані будущини бої,\nВ ту ніжність одяглася непокора,\nВона не згине - брешуть холуї!\n\nЦар дихав, як здихаюча потвора,\nА Соломії усмішка в ту мить\nБула, як спис, промовиста й сувора;\nТієї пісні-мови не убить!","author":"Дмитро Павличко","views":795},{"id":1677,"title":"Мольба","text":"Моя любове, ти, як Бог, –\nЯ вже не вірю, що ти є...\nУ безлічі земних тривог\nЗгубилося ім'я твоє...\n\nТа я належу ще тобі,\nХоч сам від себе це таю,\nХоч не в молитві, а в клятьбі\nЯ силу згадую твою...\n\nЖорстоко в правоті своїй\nНевірство не суди моє...\nЗ'явись, благослови, зігрій,\nЯкщо ти є!.. Якщо ти є!..","author":"Дмитро Павличко","views":642},{"id":1678,"title":"Пора перемагати!","text":"Скажіть мені, брати, незламні патріоти,\nЧому сьогодні ви не в партії одній?\nЧому, немов кроти, у власні нори й гроти\nВи зачиняєтесь, як треба йти на бій?\n\nСкажіть мені, чому ви стоїте не разом\nПід прапором своїм, що облетів світи,\nЧому брехливе скло не ріжете алмазом\nСвоєї єдності і віри, й чистоти?\n\nКоли ж, як не тепер, зібратись нам докупи,\nПоцілувати степ, де вся земля в крові,\nПокинути свої партійні шкаралупи\nІ стати при одній-єдиній булаві?!\n\nНезгасно дивиться з донецької пожежі\nНа Україну смерть — московська люта бронь.\nВиходьмо їй навстріч як рідні збройні стежі,\nЯк нашого життя безсмертного вогонь!\n\nНас кличе в бій УПА й Тараса вічна зброя,\nДонеччини зола, луганська чорна згар,\nНа нас чекає Крим, від Ялти до Джанкоя,\nУкритий стогоном скатованих татар.\n\nЗвитяги дух живий, він ходить поміж нами,\nЧужі кричать йому, що влади в нас нема;\nСамі ж до влади пруть, пролазять тарганами...\nСпиніть же їх, брати — це йде стара чума!\n\nЄднатися пора, пора перемагати,\nТлумити Путіна в нещадній боротьбі,\nТа і в собі палить всі межі та загати\nВождівства клятого — в собі, в собі, в собі!","author":"Дмитро Павличко","views":537},{"id":1679,"title":"Гімн Народного Руху","text":"В тюрмі, де мучились народи,\nЗростав наш непокірний дух.\nЗ неволі на шляхи свободи   |\nНа ясні зорі, тихі води     |\nПокликав нас Народний Рух!  | (2)\n\nПриспів:\nВ тяжку добу, в тяжку годину,\nЯк нам зламати хочуть спину,\nСтає міцнішим во сто крат\nРух за народ, за Україну,\nЗа Україну, за народ!\n\nЛиш в єдності снага спасенна,\nТак знов живий ланцюг твори!\nСтавай рамено до рамена     |\nПід наші рухівські знамена, |\nПід синьо-жовті прапори!    | (2)\n\nПриспів.\n\nМи наших предків кров і славу\nНе згубимо в золі епох!\nМи справедливу й нелукаву,  |\nЯк храм, збудуємо державу,  |\nДе правитиме правда й Бог!  | (2)\n\nПриспів.","author":"Дмитро Павличко","views":490},{"id":1680,"title":"Дикі груші","text":"Дикі груші в лісах на Волині\nПо весні божевільно цвітуть,\nТам рої злотокрилі бджолині      |\nМедовину беруть і гудуть...      | (2)\n\nА долиною сони й брин-душі,\nІ ліщина, й грабина густа,\nІ горбок біля кожної груші,      |\nНаче просить молитви й хреста... | (2)\n\nТам лежать курінні у корінні,\nТам стрільці і сотенні лежать.\nНа волинській моїй Україні       |\nДикі груші, як свічі горять!..   | (2)","author":"Дмитро Павличко","views":471},{"id":1681,"title":"Село","text":"Село... І серце заболить від жалю!\nХрести на вікнах – вимерти печать.\nІ люди – наче тіні зі шпиталю,\nІ на подвір'ях будяки стирчать...\n\nНема доріг... Мов тріщини в кориті,\nЗапались в землю колії старі,\nА на лани, терниною покриті,\nМов окупанти, йдуть орендарі...\n\nПісень нема... Під вечір вітер виє...\nЯк слон махає вухами, лопух...\nА під стодолою в траві ржавіє,\nОспіваний у Кобзарі, обух!..","author":"Дмитро Павличко","views":401},{"id":1682,"title":"Європі","text":"Ми тут жили ще до часів потопу,\nНаш корінь у земну вростає вісь\nІ перше, ніж учити нас, Європо,\nНа себе ліпше збоку подивись!\nТи нас озвала хутором пихато,\nОблиш: твій посміх нам не допече,\nБо ми тоді вже побілили хату,\nЯк ти іще не вийшла із печер!..\n\nЖиви собі уходжено і сито,\nМи не питаєм з усміхом кривим,\nЯкою б ти була у цьому світі,\nАби ми плуг і колесо, і жито\nНе дарували пращурам твоїм...\nМи ж не виказуєм, яку недолю\nТобі вістило знаками біди,\nАби козацький стан у Дикім полі\nНе зупинив азійської орди...\n\nЖиви собі... Ми зі своїм уставом\nНе сунемось до тебе в монастир,\nАле дозволь і нам за отчим правом\nПо-своєму облаштувати двір!..\nТак, ми в гешефтах — і не вмілі, й сірі,\nВи ж у торгах сягнули верховіть,\nТа навіть вам шагреневої шкіри\nВ роковий час усе ж не докупить...\n\nЗемні діла сповна оплатить небо\nІ в Судний День воздасться всім ущерть:\nІ тим, хто зрадив побратимство Ельби,\nІ тим, хто сербів рокував на смерть...\nЖиття мина... Усі ми перебудем:\nХто — при бандурі, хто — при гамані,\nА що вже по собі залишим людям,\nСудити не тобі, і не мені!..\n\nВідкриті наші предківські чертоги\nУсім, хто має помисли не злі.\nПрийдіте з миром! Та, заради Бога,\nНе вчіть нас жить на батьківській землі!\nУ кожного — свої герби й знамена,\nСвій лад і чин в державі й при столі,\nМи всяк своєї долі ковалі:\nВам до душі вертка синиця в жмені,\nА нам до серця — в небі журавлі!\nТакі ми є!.. А ви такі, як є...","author":"Дмитро Павличко","views":401},{"id":1683,"title":"Чого ти мною так гордуєш?","text":"Чого ти мною так гордуєш?\nЧого ти слів моїх не чуєш?\nЧого ти слів моїх не чуєш,\nКоли тобі вклоняюсь я?\nЧи, може, іншого кохаєш?\nНа мене наміру не маєш?\nНа мене наміру не маєш -\nСкажи мені, любов моя!\n\nЗ грудей я вирву серце нині,\nЙому дам крила лебедині.\nЙому дам крила лебедині -\nХай полетить у синю даль.\nЗ моїм невисказаним болем\nНад сизим безконечним полем,\nНад сизим безконечним полем,\nВ мою карпатську сторону...\n\nХай полетить за сині кряжі\nІ матері моїй розкаже,\nІ матері моїй розкаже\nПро біль в душі і гіркоту...\nВона для нього поміж трав\nЗнайде лиш їй відомі ліки,\nЩоб я забув тебе навіки\nІ снами долю не карав!..","author":"Дмитро Павличко","views":300},{"id":1684,"title":"Дзвіночок львівського трамваю","text":"Я слух душі розповиваю\nІ чую в пісні солов'я\nДзвіночок львівського трамваю,\nДе їде дівчина моя...\n\nЧи то в Словаччині, чи в Польщі,\nЧи то в Китаї – диво див –\nСпіває той трамвай на площі,\nДе він ніколи не ходив...\n\nТам дівчина у мазепинці\nСидить у третьому ряду,\nТа не виходить на зупинці\nВ тім краї, де на неї жду...","author":"Дмитро Павличко","views":179}]