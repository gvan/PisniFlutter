[{"id":1052,"title":"Пісня про рушник","text":"Рідна мати моя, ти ночей не доспала\nІ водила мене у поля край села,\nІ в дорогу далеку ти мене на зорі проводжала,\nІ рушник вишиваний на щастя дала,\nІ в дорогу далеку ти мене на зорі проводжала,\nІ рушник вишиваний на щастя, на долю дала.\n\nХай на ньому цвіте росяниста доріжка,\nІ зелені луги, й солов'їні гаї,\nІ твоя незрадлива материнська ласкава усмішка,\nІ засмучені очі хороші твої.\nІ твоя незрадлива материнська ласкава усмішка,\nІ засмучені очі хороші блакитні твої.\n\nЯ візьму той рушник, простелю, наче долю,\nВ тихім шелесті трав, в щебетанні дібров.\nІ на тім рушничкові оживе все знайоме до болю -\nІ дитинство, й розлука, і вірна любов.\nІ на тім рушничкові оживе все знайоме до болю -\nІ дитинство, й розлука, й твоя материнська любов.","author":"Андрій Малишко","views":529764},{"id":1053,"title":"Пісня про Вчительку","text":"Сонечко встає і шумить трава.\nБачу стежку, де проходиш ти, рідна ти.\nВчителько моя, зоре світова,             |(2)\nЗвідки виглядати, де тебе знайти?        |\n\nНа столі лежать зошити малі,\nДітвора щебече золота, золота.\nІ летять – летять в небі журавлі,        |(2)\nДзвоник ніби кличе в молоді літа.        |\n\nСкільки підросло й полетіло нас\nНа шляхи землі в ясну блакить, у блакить.\nА для тебе знов та доріжка в клас,       |(2)\nПід вікном у школі явір той знов шумить. |\n\nДвох синів твоїх узяли фронти,\nВоювали, не лічили ран, тяжких ран.\nВ партизанську ніч посивіла ти,          |(2)\nЯк в морози сиві непожатий лан.          |\n\nЗнов щебече юнь і шумить трава,\nПізнаю тебе я при вогні в наші дні.\nВчителько моя, зоре світова,             |(2)\nНа Вкраїні милій, в рідній стороні.      |\n________________________________________\nСонечко встає і шумить трава.\nБачу стежку, де проходиш ти, рідна ти.\nВчителько моя, зоре світова,\nЗвідки виглядати, де тебе знайти?\nВчителько мо--я,   зоре світова,\nЗвідки виглядати, де тебе знайти?\n________________________________________\nАкорди (відповідають доданим файлам):\nСонечко встає   і шумить трава.\nБа_чу стежку, де проходиш ти, рідна ти.\nВчителько моя,    зоре світова,\nЗвідки вигляда_ти, де тебе знайти?\nВчителько  мо_я,    зоре світова,\nЗвідки виглядати, де тебе знайти?","author":"Андрій Малишко","views":344802},{"id":1054,"title":"Моя стежина","text":"Чому, сказати, сам не знаю,\nЖиве у серці стільки літ\nОта стежина в нашім краї,\nОдним одна біля воріт.\nОта стежина у нашім краї\nОдним одна біля воріт.\nДе ти, моя стежино,\nДе ти, моя стежино?\nОта стежина в нашім краї\nОдним одна, одним одна \nБіля воріт.\n\nДощами мита, перемита,\nСнігами знесена у даль,\nМіж круглих соняхів із літа\nМій ревний біль і ревний жаль.\nМіж круглих соняхів із літа\nМій ревний біль, мій ревний біль\nІ ревний жаль.\nДе ти, моя стежино,\nДе ти, моя стежино?\nМіж круглих соняхів із літа\nМій ревний біль, мій ревний біль\nІ ревний жаль.\n\nМоя надієчко, я знаю,\nМій крик життя на цілий світ,\nОта стежина в ріднім краї\nОдним одна біля воріт.\nОта стежина в ріднім краї\nОдним одна, одним одна\nБіля воріт.\nДе ти, моя стежино,\nДе ти, моя стежино?\nОта стежина в ріднім краї\nОдним одна, одним одна \nБіля воріт.","author":"Андрій Малишко","views":42518},{"id":1055,"title":"Київський вальс","text":"Ночі солов'їні, ночі весняні,\nДоли подніпровські наснились мені.\n\nПриспів:\nЗнову цвітуть каштани,         |\nХвиля дніпровська б'є.         | (2)\nМолодість мила, - ти щастя моє.|\n\nДалі неозорії, київські сади,\nДруже незабутній, ти прийдеш сюди.\n\nПриспів.\n\nСтежки і доріженьки ген лягли у даль.\nВ парі ми любилися, серденьку жаль.\n\nПриспів.\n\nНам би ще зустрітися в солов'їну ніч,\nТеплі зорі київські сяли б довіч.\n\nПриспів.","author":"Андрій Малишко","views":34551},{"id":1056,"title":"Колискова","text":"Спи, засни, моя дитино,\nСпи, моє маля.\nНіч іде в гаї, долини,\nТрави нахиля.\nХай тобі ця ніч насниться,\nЩо в вогнях сія,\nБудеш завтра в світ дивиться, |\nЗіронько моя.                 | (2)\n\nПосміхнись до мене, сину,\nІ зрадію я,\nНе хвилину і не днину,\nЯ навік твоя.\nПерша ніч твоя почата\nВ співах солов'я,\nДай же мамі рученята,         |\nЗіронько моя.                 | (2)\n\nСплять ліси, поля, криниці,\nШепіт ручая,\nТи відкрий, відкрий очиці,\nЮносте моя.\nПідеш ти по Україні,\nДе життя буя.\nВиростай, моя дитино,         |\nЗіронько моя.                 | (2)","author":"Андрій Малишко","views":27911},{"id":1057,"title":"Пісня про вчительку ","text":"Сонечко встає, і в росі трава\nБіля школи в нас зацвітають віти,\nВчителько моя, зоре світова\nДе тебе питать, де тебе зустріти?\n\nНа столі лежать зошитки малі\nІ роботи час проганяє втому,\nІ летять – летять в небі журавлі,\nІ дзвенить дзвінок хлопчику малому\n\nСкільки ж підросло й полетіло нас?\nВ молодій весні – в колосистім полі,\nА у тебе знов, та ж доріжка в клас,\nТой же явір наш під вікном у школі\n\nДвох синів твоїх, узяли фронти,\nБо на рідний край впала чорна злива,\nВ партизанську ніч посивіла ти,\nЯк в тяжкий мороз не пожата нива\n\nЗнов щебече юнь і цвіте трава\nПізнаю тебе в постаті несхитній ,\nВчителько моя – зоре світова,\nРаднице моя на Вкраїні милій.","author":"Андрій Малишко","views":20924},{"id":1058,"title":"Ми підем, де трави похилі","text":"Ми підем, де трави похилі,\nДе зорі в ясній далині,\nІ карії очі, і рученьки білі\nНочами насняться мені.\n\nЗа річкою, за голубою\nДві чайки у хмари зліта.\nВ краю подніпровськім ми стрілись з тобою,\nВеселко моя золота.\n\nНад полем зарошені віти\nДубове верхів'я звело.\nЗ тобою у парі ми будем любити\nВсе те, що на серце лягло.\n\nІ стеляться обрії милі,\nІ вечір в осіннім вогні,\nІ карії очі, і рученьки білі\nНочами насняться мені.","author":"Андрій Малишко","views":20280},{"id":1059,"title":"Білі каштани","text":"Білі каштани, світлі вогні,\nДе б не бував я - любі мені.\nКиївські ночі, зустрічі в саду -\nВ серці, куди не піду.\n\nГори високі, синь Дніпрова,\nМолодість наша вічно жива.\nКиївські ночі, зустрічі в саду -\nВ серці, куди не піду.\n\nМи покохались там, де дуби,\nВ київськім небі два голуби.\nКружать, здіймають крилонька свої,\nНаче ми в парі, в сім'ї.\n\nТак воно стане, так воно є,\nБілі каштани - щастя моє.\nКиївські ночі, зустрічі в саду -\nВ серці, куди не піду.","author":"Андрій Малишко","views":19409},{"id":1060,"title":"Цвітуть осінні тихі небеса","text":"Цвітуть осінні тихі небеса,\nДе ти стоїш, блакитна, як роса.\nВ очах засмуток темний, мов ожина.\nМоя кохана, мріялось - дружина.\nЛиш сон далекий видивом майне,\nХоч не забудь, а згадуй ти мене.\n\nЯ під вікно прилину повесні,\nЩоб ти знялася пташкою вві сні.\nДе обнімала кучері-волосся,\nДе приготала те, що не збулося,\nЩо не воскресло в літечко сяйне.\nХоч не забудь, а згадуй ти мене.\n\nУ тебе смуток - в мене ревний жаль,\nУ тебе вечір - в мене ніч і даль.\nЯ під вікном постою із журбою,\nКуди ж мені подітися з тобою?\nХай серце серцю звісткою війне,\nХоч не забудь, а згадуй ти мене...","author":"Андрій Малишко","views":12974},{"id":1061,"title":"Пісня про Київ","text":"Білі каштани,\nСвітлі огні,\nДе б не бував я, -\nЛюбі мені.\n  Київські ночі,\n  Зустрічі в саду -\n  В серці, куди не піду.\n\nГори високі,\nСинь дніпрова,\nМолодість наша\nВічно жива.\n  Київські ночі,\n  Зустрічі в саду -\n  В серці, куди не піду.\n\nМи покохались\nТам, де дуби,\nВ київськім небі\nДва голуби\n  Кружать, здіймають\n  Крилоньки свої,\n  Наче ми в парі, в сім'ї.\n\nТак воно стане,\nТак воно є.\n...Білі каштани,\nЩастя моє.\n  Рідна столице, -\n  Ти моя весна,\n  Світла, погожа, ясна.\n\nКиївські ночі,\nЗустрічі в саду -\nВ серці, куди не піду.","author":"Андрій Малишко","views":11735},{"id":1062,"title":"Колискова","text":"Спи, засни, моя дитино, спи, моє маля,\nНіч іде в гаї, долини, трави нахиля.\nХай тобі ця ні насниться, що в огнях сія.\nБудеш завтра в світ дивитися, зіронько моя!\n\nПерша ніч твоя почата\nВ співах солов'я,\nДай же мамі рученята,\nЗіронько моя.\n\nПосміхнись до мене, синку,\nІ зрадію я,\nНе хвилину і не днину -\nЯ навік твоя.\n\nСплять ліси, поля, криниці,\nШепіт ручая.\nТи відкрий, відкрий очиці,\nЮносте моя.\n\nПідеш ти по Україні,\nДе життя буя.\nВиростай, моя дитино,\nЗіронько моя!","author":"Андрій Малишко","views":6832},{"id":1063,"title":"Запливай же, роженько!","text":"Запливай же, роженько весела,\nПо тихій воді, по тихій воді.\nПолюбила, серця не питала       |\nВ літа молоді.                  | (2)\n\nЯк він зірве з роженки в долині\nКвіття молоде, квіття молоде,\nА як пригорне, та ще й поцілує, |\nВ хату проведе.                 | (2)\n\nА вже того хлопця молодого\nПовели у світ, повели у світ.\nА вже з тої рожі червоної       |\nОбірвали цвіт.                  | (2)","author":"Андрій Малишко","views":6700},{"id":1064,"title":"Гей, за дальнім небосхилом","text":"Гей, за дальнім небосхилом,\nДе громи ревуть,\nЇдуть хлопці наші милі\nУ далеку путь.\n\nПриспів:\nГей, гей, гей, дорого дальня,\nгей, гей, гей, сльоза прощальна\nПокотилась дівчині з очей.\n\nГрає жайворон із рана\nЛьється в небокрай\nТи не плач моя кохана -\nЗ бою виглядай.\n\nПриспів.\n\nКрізь завію, крізь порошу\nВ дальньому краю\nПам'ятай свою хорошу\nДівчину свою.\n\nПриспів.","author":"Андрій Малишко","views":5899},{"id":1065,"title":"Журавлі","text":"Зацвіла весна, молода, ясна,\nБілим цвітом простелилась до села.\nНа лугах, в діброві в зустрічі, в розмові |\nПолюбила, тільки гордою була.             | (2)\n\nВийду в поле я, стану, гляну я -\nХодить осінь по зарошених стежках.\nІ, дощами вмиті, журавлі в блакиті        |\nВідлітають у тривожний дальній шлях.      | (2)\n\nІ моя краса, як в степу роса,\nОпадає і марніє кожну мить,\nПолюбила очі в ночі ті дівочі,            |\n\nВ тихий шум дібров прийде знов любов,\nНа світанні, дівчинонько, виглядай\nІ, дощами вмиті, журавлі в блакиті        |\nЩе повернуть з коханням в рідний край.    | (2)","author":"Андрій Малишко","views":4570},{"id":1066,"title":"Стань зорею мені","text":"Стань зорею мені\nНа тривожнім путі,\nНа тривожнім путі космодрому.\nЯ крізь неї побачу             |\nНитки золоті,                  | (2)\nЩо снуються до отчого дому.    |\n  \nСинім променем стань\nІ сяйни біля віч,\nСтань диханням весни на світанні.\nПолиневою гілкою,              |\nАйстрою в ніч,                 | (2)\nХоч росою в розлуці й коханні. |\n\nСняться очі твої\nВ голубім пломені,\nСтежка юності, - хусточка біла.\nНе ставай лиш риданням         |\nНа серці мені,                 | (2)\nЩоб душа як ріка не зміліла.   |\n \nПростели своє сонечко\nВ срібних ключах\nНа мою полонину гарячу.\nТа не стань лиш сльозою        |\nМені на очах,                  | (2)\nБо від неї шляху не побачу.    |","author":"Андрій Малишко","views":4059},{"id":1067,"title":"У сні не воюють солдати","text":"Не кажіть, що солдатам\nЧасто сняться тривоги,\nЩо їх кличуть ночами\nНевідомі дороги,\nЩо у смертні бої                |\nЛиш беруть автомати.            |\nНі, не вірте,                   |\nУ сні не воюють ніколи солдати. | (2)\n\nСняться квіти бузкові їм\nІз дівчатами гарними,\nМріють хлопці світами,\nПозивними захмарними.\nІ летять, мов пісні,            |\nСни безжурні, крилаті.          |\nНі, не вірте,                   |\nУ сні не воюють ніколи солдати. | (2)\n\nВдалині за наметом,\nМов живі, світять зорі,\nСплять з утоми солдати,\nЛиш не сплять у дозорі.\nНе покличуть солдат             |\nБез наказу дороги:              |\nПіднімають солдат               |\nУ похід по тривозі-тривоги.     | (2)","author":"","views":3901},{"id":1068,"title":"Вогник","text":"В вечірню годину, де в зорях долина,\nДе вогником світиться дім,\nШумить під вікном молода тополина,\nНеначе у серці моїм.\n\nТам юність ходила у росах до хати\nІ жевріла цвітом вона,\nТам батько не спить і задумалась мати,\nОта, що у світі одна.\n\nСинів виростали, не зводили ока,\nЛюбили в житті над усе,\nШумить під вікном тополина висока,\nМов звісточку дальню несе.\n\nА вогник їм сяє, мов спогад про сина,\nНе все ж повертає назад.\nІ журиться вікнами наша хатина,\nІ шепче задумливий сад.\n\nТа де б не ходив я в далекій дорозі,\nВ чужім чи у ріднім краю,\nЯ згадую вогник у тихій тривозі\nІ рідну хатину свою.\n\nБо дивляться в далеч засмучені очі,\nХоч тінь там моя промайне,\nБо світиться вогник у темнії ночі,\nМов кличе додому мене!","author":"Андрій Малишко","views":3776},{"id":1069,"title":"Гаї шумлять біля потоку","text":"Гаї шумлять біля потоку,\nДе хвиль весняна течія.\nПрощай, кохана кароока,      |\nПрощай, пораднице моя.       | (2)\n\nВ далекий край я від'їжджаю,\nА ти крізь даль і довгі дні,\nНемов погожа зірка в маю,    |\nСвіти надією мені.           | (2)\n\nНехай насняться карі очі\nІ голуба небесна вись,\nДніпровські ночі, любі ночі, |\n\nІ стане легкою дорога,\nІ пригадається ізнов\nОчей закоханих тривога,      |\nТвоя незраджена любов.       | (2)","author":"Андрій Малишко","views":3697},{"id":1070,"title":"Зоре вечорова","text":"Де в гаю сія Росі течія\nХодить садом вечоровим\nМолодість моя,\nОглядає світ, обриває цвіт,\nПодає своїй любові |\nВісточку \"Привіт\". | (2)\n\nЧи й тепер вона жде мене одна?\nЧи заплетена перлами сиза далина?\nВірю прийде знов у красі обнов,\nНе розстане, не зів'яне |\nВірная любов.           | (2)","author":"Андрій Малишко","views":3194},{"id":1071,"title":"Пісня про Україну","text":"Україно, рідний краю,\nСтороно моя жива,\nХай повік тебе минає,\nДаль твою не облягає\nЧорна хмара грозова.\n\nПриспів:\nЖита твої колосяться,\nСтежки широкі росяться,\nЗемле моя, красо моя,\nВкраїно дорога.\n\nТи, як мати, в час негоди\nВиглядаєш вдалині.\nЦвіт, і спів, і тихі води,\nМолодої повні вроди,\nУвижаються мені.\n\nПриспів.\n\nПобраталась, подружила\nІз народами в труді,\nЗорева, щаслива, мила,\nБуйноквітна і стосила,\nЙди в століття молоді.\n\nШляхи твої просторяться,\nВишневі зорі зоряться,\nЗемле моя, красо моя,\nВкраїно дорога.","author":"Андрій Малишко","views":3014},{"id":1072,"title":"Колгоспний вальс","text":"Де синь стоїть над краєм,\nДе в росах далина,\nІзнов шумить врожаєм\nКолгоспна сторона.\n\nЛюба, нам з тобою врожаю моря,\nТихо в надвечір'ї нам світить зоря,\nІ ляже щедра осінь\nНа степовий кришталь,\nДе золоте колосся\n\nІ за столи кленові\nМи сядемо вночі, -\nДівчата чорноброві\nІ хлопці сіячі.\n\nЛюба, нам з тобою врожаю моря,\nТихо в надвечір'ї нам світить зоря,\nЩоб на колгоспнім святі\nНам заспівати знов\nПро наші дні крилаті,\nІ дружбу, і любов.","author":"Андрій Малишко","views":2956},{"id":1073,"title":"Ти - моя вірна любов","text":"Наче зорі ясні засвітились мені\nВ небі вогнем золотим,\nНаче сонце не те в голубій далині\nСвітить промінням ясним.\nСерцю поради нелегко знайти.\nЧому ж в тривозі я знов?\nМабуть, ясна йдеш, як весна,\nТи, моя вірна любов.\n\nЯ покличу до хати веселих подруг\nВ пісні розвіяти жаль,\nЩоб доріжка мені, як ромашковий луг,\nБігла і кликала в даль.\nЧому ж твій голос, мій, любий, бринить\nВ шепоті тихих дібров?\nМабуть, ясна йдеш, як весна,\nТи, моя вірна любов.\n\nОй, ви ночі безсонні - дівоча біда,\nДні, нерозгадані дні.\nТи - любов незрадлива, любов молода,\nЩо принесеш ти мені?\nКличу, і жду, й виглядаю тебе,\nВийди, хоч слово промов.\nМабуть, ясна йдеш, як весна,\nТи, моя вірна любов.","author":"Андрій Малишко","views":2553},{"id":1074,"title":"Мандри","text":"В путь нічого збирати не буду:\nЄ тютюн і книжки, сухарі.\nДесь піду я спокійно між люди,\nПоклонюся вечірній зорі.\n\nТак ходили, мабуть, святогори,\nДе земля, як волошковий клин.\nТак піду я в поля неозорі\nІ з піснями один на один.\n\nПопрошу собі сил небагато\nМолодим і гарячим слівцем.\nЩоб на руки всю землю підняти,\nПовернути до сонця лицем.","author":"Андрій Малишко","views":2529},{"id":1075,"title":"Дума","text":"Шумить поле, шумить сумно,\nКровію полите,\nПлаче мати, гірко плаче\nЗа синочком вбитим.\n\nГей, гей, гей, гей,\nЗа синочком вбитим.\nГей, гей, гей, гей,\nЗа синочком вбитим.\n\nДрібним ридає,\nДо землі припадає,\nСинам своїм соколикам\nЩастя-долі питає.\n\nЛюди, згляньтесь на ті сльози,\nГоді крові литься,\nКров людськая - не водиця,\nЛюди, зупиніться!\n\nКров людськая - не водиця,\nГей, гей, люди, зупиніться!","author":"Андрій Малишко","views":2240},{"id":1076,"title":"Моє кохання","text":"Я розкопаю високу гору,\nБіля пшениці тебе посію,\nНеначе квітку блакитнозору,\nМоє кохання, мою надію.\n\nЯ розхлюпочу в лугах озера,\nНа сиву хвилю знайшовши зладу,\nПущу, як рибку червоноперу,\nМоє кохання, мою відраду.\n\nЩоб зашуміло, як рунь, зелене,\nЗ Дніпром заграло весняно-мило,\nЩоб не зів'яло воно у мене,\nА хлопцям очі повеселило!\n\nУдарять бубни в вечірню просинь,\nНові весілля згуляє осінь\nНа український моїй долині,\nДе любі очі, де ночі сині.","author":"Андрій Малишко","views":2158},{"id":1077,"title":"Пролягла доріженька","text":"Пролягла доріженька\nТа й через поля,\nНалилась буйним стиглим колосом\nРідная земля.\n\nПриспів:\nВиростай, виростай багатий\nКолгоспний урожай,\nРозквітай, розквітай у щасті\nБагатий рідний край.\nВітри в чистім полі,      |\nВ рідній стороні,         |\nТам сини твої смуглочолі, |\nГартовані в борні.        | (2)\n\nІ веде доріженька,\nДе моя любов,\nДе з милою зустрічалися\nВ гомоні дібров.\n\nПриспів.\n\nДе ми зустрічалися\nРано повесні,\nБути вірними присягалися\nВ рідній стороні.\n\nПриспів.","author":"Андрій Малишко","views":1578},{"id":1078,"title":"Прощальна","text":"Не сумуй одна,\nНе журись одна,\nДівчино моя хороша,\nВишня наливна,\nДівчино моя хороша,\nВишня наливна.\n\nВийшла молода,\nЩе як цвіт вода\nНа околицю до броду\nСлово передать,\nНа околицю до броду\nСлово передать.\n\nНа, напій коня,\nКаре оченя.\nСізокриле голуб'ятко:\n\"До побачення\".\nСізокриле голуб'ятко:\n\"До побачення\"...","author":"Андрій Малишко","views":1533},{"id":1079,"title":"Оксана","text":"Посадили ми вдвох при дорозі\nЩе малими дві парості віт.\nПахло літо в яснім передгроззі,\nНаша яблуня кинула цвіт.\n\nРозцвіла - не боїться туману\nІ красується плодом в саду!\nМи зросли, ми змужніли, Оксано,\nРозійшлись - і тебе не знайду.\n\nЯ на хвилю й під небо злітаю,\nВ гаряч літа і в холод ночей,\nТи ж далеко із рідного краю\nСвітиш вогником добрих очей.\n\nЯ тебе відшукаю у світі,\nНаші ж думи в одному злились.\nТи, мов яблуня, будеш у цвіті,\nТа, що ми посадили колись...","author":"Андрій Малишко","views":1095},{"id":1080,"title":"Селянський вальс","text":"Де синь стоїть над краєм,\nДе в росах далина, -\nІзнов шумить врожаєм\nСелянська сторона.\n\nЛюба, нам з тобою врожаю моря,      |\nТихо в надвечір'ї нам світить зоря. |\nІ ляже щедра осінь                  |\nНа степовий кришталь,               |\nДе золоте колосся                   |\nБіжить в далеку даль.               | (2)\n\nІ за столи кленові\nМи сядемо вночі, -\nДівчата чорноброві\nІ хлопці-сіячі.\n\nЛюба,нам з тобою врожаю моря,       |\nТихо в надвечір'ї нам світить зоря, |\nЩоб на селянськім святі             |\nНам заспівати знов                  |\nПро наші дні крилаті,               |\nІ дружбу, і любов.                  | (2)","author":"Андрій Малишко","views":1075},{"id":1081,"title":"Чого ти розплакалось?","text":"Чого ти розплакалось, люлі, чого ти,\nЧи їсти, чи пити, чи, може, з розлуки? –\nІ друг мій старий, їздовий із хозроти,\nБере дитинча на обвітрені руки.\n\nСпіва про дрімоту коло того плоту,\nПро травку-муравку в калиновім полі,\nПро нашу солдатську похідну турботу,\nЯкої і в нього, і в мене доволі.\n\nУ тій колисковій, немов по вечері,\nСпадала утома, і клопіт, і спека.\nІ всім нам здалося: відчиняться двері –\nІ мати увійде, жадана й далека...","author":"Андрій Малишко","views":1060},{"id":1082,"title":"Друзям за синє море","text":"Пригадаю те життя, суворе,\nДавні ночі видяться мені,\nГрає море, грає синє море,\nБілі чайки линуть в далині...\nТам шумлять дуби зеленочолі,\nДужий вітер хвилю нажене,\nУ містах і у канадськім полі\nМилі друзі згадують мене...\n\nПриспів:\nРідна пісня заплете розмову,\nУ стареньких висушить сльозу,\nЯ в Канаду ще приїду знову, |\nЗ України пісню привезу!    | (2)\n\nШахтарі, і ливарі, й солдати,\nЗатамуєм ран минулих біль,\nВ дружнім колі сядем біля хати,\nЯк було - поділимо хліб, сіль,\nЩе минеться те життя, суворе,\nІнші ранки видяться мені:\nГрає море, грає синє море,\nБілі чайки линуть в далині...\n\nПриспів.","author":"Андрій Малишко","views":552},{"id":1083,"title":"Стежина...","text":"Чому, сказати, й сам не знаю,\nЖиве у серці стільки літ\nОта стежина в нашім краю\nОдним одна біля воріт...\n\nНа вечоровім виднокрузі,\nДе обрій землю обніма,\nНема кінця їй в темнім лузі,\nТа й повороту теж нема...\n\nКудись пішла, не повертає,\nХоч біля серця стеле цвіт,\nОта стежина в нашім краю\nОдним одна біля воріт...\n\nДощами мита-перемита,\nДощами знесена у даль,\nМіж круглих соняхів із літа\nМій ревний біль і ревний жаль...","author":"Андрій Малишко","views":101}]